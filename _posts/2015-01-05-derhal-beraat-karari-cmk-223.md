---
layout: blog
title: Derhal Beraat Kararı ve Şartları
category: ceza-hukuku
googleAnahtar: Derhal beraat nedir, derhal beraat kararı şartları, hukuk bürosu, avukat, ağır ceza avukatı, istanbul avukat, istanbul ceza avukatı, ceza davası, cmk 223
summary: İstanbul Ceza Avukatı Semineri Videosu-3  Derhal Beraat Nedir? Derhal Beraat Kararı Nasıl Verilir? Ceza avukatlarına ve ceza avukatı olmak isteyen stajyer avukatlara İstanbul'da verilen mesleki seminer videosu.
keywords: Derhal beraat nedir, derhal beraat kararı şartları, hukuk bürosu, avukat, ağır ceza avukatı, istanbul avukat, istanbul ceza avukatı, ceza davası, cmk 223, bahçelievler avukat, şirinevler avukat
---

### ![istanbul ceza avukatı](https://camo.githubusercontent.com/f24abcba8f58bb01aef0b92787e06b188fde43a5/687474703a2f2f692e68697a6c69726573696d2e636f6d2f704244455a6e2e6a7067 "Ceza Avukatı")

## Derhal Beraat Kararı Nedir?

Derhal beraat kararı, sanık hakkında yapılan yargılamanın bulunduğu aşama itibariyle, ek bir delil toplanmasına veya araştırma yapılmasına gerek kalmadan sanığa isnat edilen fiilin suç olarak tanımlanmamış olması gerekçesiyle beraat kararı verilmesidir. Derhal beraat kararı, CMK 223/9 maddesinde "Duruşmanın Sona Ermesi ve Hüküm" başlığı altında düzenlenmiştir. 

### Derhal Beraat Kararı Nasıl Verilir?

Derhal beraat kararı verilebilmesi için delil değerlendirmesine gerek olmamalıdır. Mevcut delillerle işlendiği anlaşılan fiilin ilk bakışta suç olmadığı ortada ise derhal beraat kararı verme koşullarının oluştuğunu kabul etmek gerekir. 

Derhal beraat kararı, sadece yargılamının başlangıcında değil, yargılamanın herhangi aşamasında verilebilecek bir karardır. Derhal kelimesinden kastedilen "yargılamanın bulunduğu aşama" itibariyle daha fazla araştırma yapılması veya delil toplanmasına gerek olmaması anlaşılmalıdır. Bu nedenle, mahkeme yargılamanın başında derhal beraat kararı verebileceği gibi yargılamanın ilerlediği herhangi bir evrede de derhal beraat kararı verilebilir.

Sanığın sorgusunun yapılmamış olması, derhal beraat kararı verilmesine engel değildir. CMK md. 193/2'e göre, sanık hakkında mahkumiyet kararı dışında bir karar verilmesi gerektiği kanaatine ulaşıldığında sanığın sorgusu yapılmadan da karar verilebilir. CMK 193/2 maddesi, mahkumiyet dışında verilebilecek her türlü karar ve bu arada derhal beraat kararı için uygulanabilir. 

### Derhal Beraat Kararının Amacı Nedir?

Yargılama süreci, bireyin gerek özel gerekse sosyal hayatı üzerinde etki bırakabilecek bir süreçtir. Derhal beraat kararı ile masumiyet karinesi, adil yargılanma hakkı, lekelenmeme hakkı gibi hakları temin ederek sanığın gereksiz yere yargısal süreçlerle yıpranmasının önlenmesi amaçlanmıştır. 

### Derhal Beraat Kararı ve Beraat Kararının Türü

5271 sayılı CMK 223/9. maddesi ile düzenlenen derhal beraat kurumunun uygulanabilmesi açısından beraat kararının gerekçesi önemli değildir ( Yargıtay CGK - 2012/23 karar). CMK md. 223/2 gereği aşağıdaki 5 gerekçeyle beraat kararı verilebilir:

* İsnat edilen fiilin kanunda suç olarak tanımlanmamış olması,
* İsnat edilen suçun sanık tarafından işlenmediğinin sabit olması,
* İsnat edilen suç açısından failin kast veya taksirinin bulunmaması,
* İsnat edilen suçun sanık tarafından işlenmesine rağmen olayda bir hukuka uygunluk nedeninin bulunması,
* İsnat edilen suçun sanık tarafından işlendiğinin sabit olmaması.

Yukarıda sayılan 5 nedenle yargılama  yapılarak, neticesinde beraat kararı verilebileceği gibi yargılamanın geldiği aşama itibariyle daha fazla yargılama yapılmadan derhal beraat kararı da verilebilir. Örneğin, mevcut veya toplanan delillerle sanığın şikayetçi ile açık bir ticari bir ilişki çerçevesinde hareket ettiği anlaşıldığında, [dolandırıcılık suçu](https://barandogan.av.tr/blog/ceza-hukuku/nitelikli-dolandiricilik-sucu-cezasi.html) nedeniyle derhal beraat kararı verilmesi mümkündür.
 
 
CMK 223/9 maddesi gereği derhal beraat kararı verilebilecek hallerde artık koşulları olsa bile, durma, düşme veya ceza verilmesine yer olmadığı kararı verilemez.

Sanığın savunmasını yapan avukat, derhal beraat şartlarının oluşup oluşmadığını öncelikle değerlendirmelidir. 


Konuşmacı olduğumuz bir CMK- Ceza Avukat Semineri'nin bir bölümünden alınan ve derhal beraat kararını açıklayan bir **VİDEO** aşağıdadır.



###  [![Derhal Beraat Kararı](https://camo.githubusercontent.com/8c2231fc1810ea0db66a5c95556aed44f1a1bb5d/687474703a2f2f692e68697a6c69726573696d2e636f6d2f4f41413345332e6a7067)](https://youtu.be/6kDYXp7Yds8 "Ceza Avukatı Semineri")<center>Videoyu İzlemek İçin Resmi Tıklayınız</center>

**Şirinevler - Bahçelievler- İstanbul Avukat Baran Doğan Hukuk Bürosu**

______________________________________________________________________________________________________________________________________

Hukuk Bürosu Not-1: Bu video, ceza avukatları ve mesleğini ceza avukatı olarak icra etmek isteyen stajyer avukatlar için İstanbul'da düzenlenen bir seminerde hazırlanmıştır.

Hukuk Bürosu Not-2: Türkiye’deki avukatlık uygulmasında, ceza avukatı veya ağır ceza avukatı adı altında ayrı bir avukatlık branşı mevcut değildir. Uygulamada halk tarafından ceza davalarını takip eden avukatlara ceza avukatı denildiğinden biz de [ceza avukatı](https://barandogan.av.tr/blog/ceza-hukuku/ceza-avukatinin-islevi.html) kavramını kullanmaktayız.
