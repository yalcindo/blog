---
layout: blog
title: Denetimli Serbestlik Nedir?
category: ceza-hukuku
googleAnahtar: Denetimli serbestlik nedir, denetimli serbestlik yasası, denetimli serbestlik kaç yıl, denetimli serbestlik kanunu, Ceza avukatı, denetimli serbestlik sorgulama, denetimli serbestlik uymama, denetimli serbestlik uygulaması, bakırköy avukat, avukat baran doğan
summary: Denetimli Serbestlik Nedir? Denetimli Serbestlik Yasası, Denetimli Serbestlik Şartları, Denetimli Serbestlik Kaç Yıl İçin Uygulanır? Denetimli Serbestliğe Uymama ve Sonuçları
---



###1. Denetimli Serbestlik Nedir?


**Denetimli serbestlik,** yasa tarafından belirlenen deneme süresinde, kişinin cezasının sosyal hayat içerisinde infazına olanak sağlayan bir ceza hukuku kurumudur. Suç işleyen kişi sosyal yaşam içerisinde **denetimli serbestlik** yoluyla gözlemlenmektedir. **Denetimli serbestlik yasası,** kişinin ailesiyla bağlarını sürdürebilmesi ve dış dünyayayla uyum sağlayabilmesi gerekçesiyle çıkartılmış bir kanundur. Hükümlü cezasını cezaevinde infaz ederken koşullu salıverilmesine bir süre kalınca tahliye edilerek dışarda denetim altında tutulmaktadır. Denetimli serbestliğin birçok çeşidi vardır, biz bu yazımızda 5275 sayılı Ceza İnfaz Kanunu’nun 105/A maddesi gereği getirilen denetimli serbestlik uygulamasından bahsedeceğiz.


###2. Denetimli Serbestlik Yasası


**Denetimli serbestlik yasası** olarak bilinen yasa, esasen 5275 sayılı Ceza İnfaz Kanunu’nun 105/A maddesiyle getirilen düzenlemeleri ifade etmektedir. Bu yasaya **denetimli serbestlik yasası** denilmesinin sebebi 05.04.2012 yılında çıkarılan bir kanunla 5275 sayılı Ceza İnfaz Kanunu’na yapılan ilaveyle birçok kişinin cezaevinden tahliyesinin sağlanmış olmasıdır. Biz de anlaşılır olabilmek için **“denetimli serbestlik yasası”** kavramını kullanacağız.

###3. Denetimli Serbestlik Kaç Yıl 


Bu başlıkta bahsedeceğimiz **denetimli serbestlik yasası,** ancak cezaevinde olan hükümlünün yararlanabileceği bir düzenlemedir. Bu hükme göre, cezaevinde olup koşullu salıverilmesine 1 yıl veya daha az kalan hükümlülerin talebi üzerine cezalarının koşullu salıverilme tarihine kadar olan kısmı **denetimli serbestlik yasası** uygulanarak infaz edilir (md. 105/A-1). Örneğin, 3 yıl hapis cezası almış bir hükümlü, 01.01.2015 tarihinde cezaevine girerse koşullu salıverilme tarihi 01.01.2017 olacaktır. Koşullu salıverilme tarihine 1 yıl kala, yani 01.01.2016 tarihinde **denetimli serbestlik** tedbiri yoluyla tahliyesini talep edebilecektir.

0-6 yaş arası çocuğu bulunan kadın hükümlüler, koşullu salıverilme tarihlerine 2 yıl veya daha az kaldığı takdirde denetimli serbestlik hükümlerinden yararlanabilecektir (md.105/A-3). Yukarıdaki örnekte 3 yıl ceza alan ve 0-6 yaş arası bir çocuğu bulunan kadın, cezaevine birkaç gün girerek “iyi halli” olduğu tespit edildiğinde **denetimli serbestlik yasası** yoluyla serbest bırakılabilecektir.

Maruz kaldıkları ağır hastalık, yaşlılık ve kocama nedeniyle hayatlarını yalnız sürdüremeyenler koşullu salıverilmelerine 3 yıl veya daha az süre kaldığında denetimli serbestlik uygulaması yoluyla tahliye olabilecektir (105/A-3). Ancak, bu durumlarının tam teşekküllü hastanelerin sağlık kurullarınca tespit edilip Adli Tıp Kurumu tarafından onaylanması gerekir.

###4. Denetimli Serbestlik Şartları


**Denetimli serbestlik yasası,** cezaevinde bulunan her hükümlünün doğrudan yararlanabileceği bir yasa değildir. Hükümlünün **denetimli serbestlik** uygulamasından yararlanabilmesi için bazı şartları yerine getirmesi gerekir. Bu şartlar;

####a. Denetimli Serbestlik Yasasından Yararlanmak İsteyen Hükümlünün Son 6 Ayını Açık Cezaevinde Geçirmesi  Şartı
---


Bu şart 5275 sayılı Ceza İnfaz Kanunu’nun geçici 4. Maddesi gereği 31.12.2015 tarihine kadar uygulanmayacaktır. Bu tarihten sonra, denetimli serbestlik tedbirinden yararlanarak tahliye olmak isteyen hükümlülerin son 6 ayını açık cezaevinde geçirmiş olması gerekir. (md.105/A-1)

Son 6 ayını açık cezaevinde geçirmese bile, açık cezaevine ayrılma şartlarını taşıyanlar da denetimli serbestlik tedbirinden yararlanabilecek. Yani kişi kapalı cezaevinde olmasına rağmen kendi iradesi dışında, örneğin yer yokluğu, nedeniyle açık cezaevine gönderilememişse açık cezaevine ayrılma şartlarını taşıdığı için **denetimli serbestlik uygulaması**ndan yararlanabilir.

####b. Hükümlü Çocuk ise Toplam Cezasının 1/5’ini Tamamlaması Şartı
---

Bu şart da 31.12.2015 tarihine kadar uygulanmayacaktır. Ancak bu tarihten sonra uygulama başlayacaktır. Çocuk hükümlüler açısından açık cezaevi koşulu yoktur, toplam cezasının 1/5’ini çocuk cezaevinde geçiren hükümlü denetimli serbestlik uygulamasından yararlanabilir. Örneğin, 2 yıl 1 ay ceza almış bir çocuk en az 5 ayını çocuk cezaevinde geçirmelidir.

####c. İyi Halli Olma Şartı
---

Hükümlünün denetimli serbestlik uygulamasından yararlanabilmesi için “iyi halli” olması gerekir. Hükümlünün iyi halli olup olmadığına cezaevi idaresi tarafından hazırlanan değerlendirme raporu dikkate alınarak karar verilir. Hükümlünün hazırlanan bu rapora karşı ceza infaz hakimliğine itiraz hakkı vardır.

####d. Hükümlünün Denetimli Serbestlik Uygulaması Talebinde Bulunması Şartı
---

**Denetimli serbestlik uygulaması** ancak hükümlünün talebi halinde uygulanabilir. **Denetimli serbestlik yasası,** kendiliğinden uygulanabilen bir yasa değildir. Hükümlü cezaevindeyken **denetimli serbestlik yasası**ndan yararlanmak istediğini beyan ederek talepte bulunursa gerekli işlemler başlar.

Hükümlü **denetimli serbestlik yasası** gereği serbest bırakıldıktan sonra deyim yerindeyse gözlenmeye başlar. Kendisi için belirlenen tedbirlere uymak zorundadır. Örneğin, kamuya yararlı bir işte çalışmasına karar verilmişse bu yükümlülüğü ihlal edemez. Bir bölgede veya konutta denetim altında olması kararlaştırılmışsa o bölge veya konuttan ayrılamaz.

###5. Denetimli Serbestliğe Uymama


Hükümlü **denetimli serbestlik yasası** ile getirilen kurallara uyacağını taahhüt ettiği için tahliye edilmektedir. **Denetimli serbestliğe uymama** halinde kişinin yararlandığı infaz şekli ortadan kalkar. Aşağıdaki şartlara uymayan hükümlünün denetimli serbestlik yasasını ihlal ettiği kabul edilmektedir: 

####a. Tahliye Olduktan 3 Gün İçinde Başvurma Şartının İhlali
---

Hükümlü tahliye olduktan sonra üç gün içinde Denetimli Serbestlik Müdürlüğü’ne başvurarak hakkındaki tedbire uygun programa katılmaya başlamalıdır. Bu kurala uymadığı taktirde **denetimli serbestlik kanunu**nu ihlal etmiş sayılır.

####b. Hükümlünün Denetimli Serbestlik Müdürlüğü Programına Uymamada Israr Etmesi
---

Hükümlü denetimli serbestlik müdürlüğü tarafından belirlenen programa devam etmek zorundadır. Müdürlüğün belirlediği programa riayet etmemede ısrar etmesi halinde **denetimli serbestlik kanunu** ihlal edilmiş sayılır. Uygulamada belirlenen programa iki kez riayet edilmemesi programa uymamada ısrar olarak kabul ediliyor. Nitekim Yargıtay, bir kez 
imza atmayan bir kez de görüşmeye gitmeyen kişinin denetimli serbestlik yasasını ihlal ettiğini belirlemiştir ( Yargıtay 4. Ceza Dairesi – 2015/1863 karar)

####c. Hükümlünün Denetimli Serbestlik Yasasından Yararlanma Talebinden Vazgeçmesi
---

Hükümlü **denetimli serbestlik yasası**ndan faydalanarak tahliye olduktan sonra kendiliğinden de bu hakkından feragat edebilir. Hükümlü açısından denetimli serbestlik tedbirleri daha ağır gelebilir, özel bir gerekçe göstermeden talepte bulunursa **denetimli serbestlik kanunu** nedeniyle yapılan uygulamaya son verilerek cezası cezaevinde infaz edilmeye devam edilir.


###6. Denetimli Serbestlik Yasası'nı İhlali ve Sonuçları


**Denetimli serbestliğe uymama,** hükümlünün daha ağır sonuçlarla karşılaşmasına neden olabilir. Prensip olarak **denetimli serbestlik yasası**nı ihlal eden hükümlü, cezasının koşullu salıverilme tarihine kadar olan kısmının infaz edilmesi için tekrar cezaevine alınır. Ancak dışarda **denetimli serbestlik kanunu** uygulamasından yararlanarak geçirdiği süreler cezasından indirilir. Yani denetimli serbestlik dosyası kapatılana kadar kişinin dışarda geçirdiği süreler aynen cezaevinde geçirilmiş gibi kabul edilir.

Hükümlü, tahliye olduktan sonra denetimli serbestlik müdürlüğüne 3 gün içinde müracaat zorunluğunun bitiminden itibaren 2 gün içinde müracaat etmezse hakkında TCK md. 292’de düzenlenen “Hükümlü ve Tutuklunun Kaçması” gereği soruşturma başlatılır. Aynı durum, kapalı cezaevine iade kararı verilip de 2 gün içinde en yakın Cumhuriyet Başsavcılığına müracaat etmeyen hükümlüler içinde geçerlidir.

###7. Denetimli Serbestlik İle İlgili Yargıtay Kararları

**.** Ödeme taahhüdünü ihlal suçu nedeniyle verilen ceza, disiplin hapsi olarak kabul edilmektedir. Disiplin ve tazyik hapsi niteliğindeki cezalar, klasik "hapis cezası" niteliğinde  değildir. Tazyik hapsi cezalarında, kişi kendisinden beklenen yükümlülüğü yerine getirdiğinde serbest bırakılır. Bu nedenle, bu tarz cezalarda **denetimli serbestlik yasası** uygulanamaz (Yargıtay 11. Ceza Dairesi- 2013/4666 karar).

**.** Hükümlü **denetimli serbestlik yasası** ile tahliye olduktan sonra bir kez bireysel görüşmeye, bir kez de imza atmaya gitmemiştir. Hükümlünün **denetimli serbestlik yasası** uygulanarak tahliye edildiği tarih olan 30.07.2013 tarihi ile denetim dosyasının kapatılmasına neden olan son ihlalin yapıldığı tarih olan 28.09.2013 tarihi arasında denetimli serbestlik ile dışarıda geçirdiği süre cezasından düşülerek kalan cezasının koşullu salıverilme tarihine kadar olan kısmının cezaevinde infazı zorunludur (Yargıtay 4. Ceza Dairesi - 2014/1863 karar).

**.** Hükümlünün aynı mahkeme kararıyla hem hapis cezasına hem de adli para cezasına mahkum olması halinde, cezaların sıraya konularak infazı gereklidir. Her ceza için ayrı ayrı denetimli serbestlik yasasından yararlanılamaz. Denetimli serbestlik uygulamasından ancak bir kez yararlanılabilir (Yargıtay 11. Ceza Dairesi - 2014/7852 karar).

**.** Hükümlü hakkında farklı mahkemelerce verilen kasten yaralama ve uyuşturucu madde ticaretine dair mahkumiyetler toplanararak toplam 5 yıl 10 ay hapis cezası tespit edilmiştir. Hükümlü iki farklı mahkeme kararı olsa bile denetimli serbestlik yasasından ancak bir kez yararlanabilir (Yargıtay 10. Ceza Dairesi - 2014/467 karar).

**.** Hükümlü, denetimli serbestlik yasasından yararlanarak tahliye olduktan sonra, denetim süresi içinde yeniden bir suç işlemiş ve söz konusu suça ilişkin mahkemece verilen mahkumiyet hükmü kesinleşmiştir. Bu durumda hükümlü, denetimli serbestlik hükümlerine aykırı hareket ettiğinden her iki suça ilişkin hapis cezası cezaevinde infaz edilmelidir (Yargıtay 11. Ceza Dairesi - 2014/459 karar).

###8. Denetimli Serbestlik Sorgulama


**Denetimli serbestlik uygulaması,** adli sicil kaydına kaydedilmektedir. Denetimli serbestlikten yararlanarak hükümlünün ne zaman tahliye edildiği aynı şekilde ne zaman cezasının infaz edildiği adli sicil kaydında yer almaktadır.

Denetimli serbestlik ile ilgili sorgulama şurdan yapılabilir: [**DENETİMLİ SERBESTLİK SORGULAMA**](https://www.turkiye.gov.tr/sorgula)

**Bakırköy - Avukat Baran Doğan**
