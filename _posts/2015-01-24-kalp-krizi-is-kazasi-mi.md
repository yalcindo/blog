---
layout: blog
title: Kalp Krizi İş Kazası Sayılır mı?
category: is-hukuku
summary: Avukatlık yaptığımız bir davada, müvekkillerin yakını işyerinde kalp krizi geçirmiştir. Açtığımız davada yerel mahkeme kalp krizini iş kazası olarak kabul etmedi. Kararı temyiz etmemiz üzerine Yargıtay lehimize bozma kararı verdi.
---
  **T.C.**
 **YARGITAY**
**10.Hukuk Dairesi**

**Esas  :**2013/3429

**Karar :**2013/26001


**YARGITAY İLAMI**


**Mahkemesi :** Bakırköy 6. İş Mahkemesi

**Tarihi :** 25.12.2012

**No :** 2011/87-2012/649

**Davacılar :** 1-S.G. 2-A.G. 3-T.G. vekilleri **Avukat Baran Doğan**

**Davalı    :** 1-Sosyal Güvenlik Kurumu Başkanlığı


Davacılar, murislerinin ölümü ile sonuçlanan olayın, iş kazası olduğunun
tespitine karar verilmesini istemiştir.

Mahkeme, ilâmında belirtildiği şekilde davanın reddine karar vermiştir.
Hükmün, davacılar avukatı tarafından temyiz edilmesi üzerine, temyiz isteğinin
süresinde olduğu anlaşıldıktan ve Tetkik Hâkimi Dr. Dilek Doğantarafından
düzenlenen raporla dosyadaki kâğıtlar okunduktan sonra işin gereği düşünüldü ve
aşağıdaki karar tespit edildi.

Davacılar, murislerininkalp krizi sonucu ölümüyle sonuçlanan olayın, iş kazası
olduğunun tespitini istemiş; Mahkemece, işyerinde geçirilen kalp krizi
sonucugerçekleşen ölüm olayının meydana gelmesinde dış etkinin bulunmadığı, buna
göre, olayın iş kazası olarak nitelendirilemeyeceği gerekçesi ile, davanın reddine karar
verilmiştir.

Uyuşmazlık konusu dönemde yürürlükte bulunan ve davanın yasal
dayanaklarından biri 5510 sayılı Kanunun 13.maddesine göre iş kazası;
"Madde 13- İş kazası;
a) Sigortalının işyerinde bulunduğu sırada,
b)(Değişik bend:17.04.2008-5754 S.K./8.mad) İşveren tarafından yürütülmekte
olan iş nedeniyle sigortalı kendi adına ve hesabına bağımsız çalışıyorsa yürütmekte
olduğu iş nedeniyle,
c) Bir işverene bağlı olarak çalışan sigortalının, görevli olarak işyeri dışında
başka bir yere gönderilmesi nedeniyle asıl işini yapmaksızın geçen zamanlarda, ....
meydana gelen ve sigortalıyı hemen veya sonradan bedenen ya da ruhen özüre uğratan
olaydır." şeklinde tanımlanmıştır.
Olayın, işkazası olarak kabul edilebilmesi için; olaya, maruz kalan kişinin
5510sayılı Kanunun 4. maddesi anlamında sigortalı olması, olayın, 5510 sayılı
Kanunun 13. maddesinde sayılı ve sınırlı olarak belirtilen hal ve durumlardan birinde
meydana gelmesikoşuldur.Başkabir anlatımla, olayın, iş kazası sayılabilmesi için iki
koşulun birlikte gerçekleşmesi zorunludur. Taraflar arasında, sigortalının, kalp krizi geçirdiği
tarihteki çalışmasının hizmet sözleşmesine dayalı olduğu, ölümle sonuçlanan olayın,
kalp krizi sonrasında meydana geldiği konusunda uyuşmazlık bulunmamaktadır.

Hukuk Genel Kurulunun 13.10.2004 tarih ve 2004/21-529 Esas, 2004/527 Karar sayılı
ilamında da belirtildiği üzere; “… yasanın iş kazasını sigortalıyı zarara uğratan olay
biçiminde nitelendirmiş olması illiyet (nedensellik) bağını iş kazasının bir unsuru
olarak ele almayı gerektirmiştir. Ne var ki, burada aranan “uygun illiyet (nedensellik)
bağı” olup, bu da yasanın aradığı hal ve durumlardan herhangi birinde gerçekleşme
olgusu ile sonucun birbiriyle örtüşmesi olarak anlaşılmalı, yasada olmadığı halde,
herhangi başkaca kısıtlayıcı bir koşulun varlığı aranmamalıdır. Kısacası; anılan yasal
düzenleme, sosyal güvenlik hukuku ilkeleri içinde değerlendirilmeli; maddede yer alan
herhangi bir hale uygunluk varsa zararlandırıcı sigorta olayının kaynağının işçi olup
olmaması ya da ortaya çıkmasındaki diğer etkenlerin değerlendirilmesinde dar bir
yoruma gidilmemelidir…"

Yukarıda belirtilen hukuki ve fiili durumlar ışığında, somut olayda, sigortalının,
işyerinde çalışırken geçirdiği kalp krizi sonrasında, bedence arızaya uğradığı veöldüğü
hususu gözetildiğinde, olayın iş kazası olduğunun kabulü gerekir.
O hâlde, davacılarvekilinin bu yönleri amaçlayan temyiz itirazları kabul
edilmeli ve hüküm bozulmalıdır.

SONUÇ: Temyiz edilen hükmün yukarıda açıklanan nedenlerle
BOZULMASINA,temyiz harcının istek halinde davacılara iadesine, 27.12.2013
gününde oybirliğiyle karar verildi.
 
 Başkan Süleyman Caner
 
 Üye N.Sever
 
 Üye A.Göcen
 
 Üye A.İnceman
 
 Üye H.Özdemir
