---
layout: blog
title: Avukat Kimdir?
category: ceza-hukuku
googleAnahtar: avukat, avukatlık, avukatlar, ceza avukatı, boşanma avukatı, bakırköy avukat, istanbul avukat, avukat baran doğan
---
##Nasıl Avukat Olunur?

**Avukat** olabilmek için hukuk eğitimi veren 4 yıllık bir hukuk fakültesinden mezun olmak gerekir. Bir yıllık avukatlık stajının ardından **avukatlık** ruhsatı alınarak mesleğe ilk adım atılır. **Avukat**lık yapabilmek için **avukat**lık ruhsatı alan her **avukat**ın bir baroya kaydolması gerekir. Her il sınırı içinde ancak bir adet baro mevcuttur. **Avukat**lar, ancak bir ildeki baroya kaydolarak **avukat**lık mesleğini icra edebilirler. **Avukat**lık mesleğinde bağımsızlık çok önemli olduğundan, barolar ile avukatlar arasındaki ilişki astlık üstlük ilişkisi değildir. Barolar, **avukat**lar arasındaki mesleki dayanışmayı sağlamak, **avukat**ların haklarını korumak ve avukatlık mesleğinin işlevine uygun yerine getirilmesi için çaba sarf eder.

##Avukatlık Mesleğine Dair Bazı İlkeler

###1- Avukatlık ve Şeffaflık

**Avukat,** **avukatlık** mesleğini icra ederken şeffaf olmalı, müvekkilini yaptığı işin tüm aşamaları hakkında bilgilendirmelidir. Müvekkilin talebi halinde dava dosyasında bulunan her türlü evraktan birer suret vermelidir. **Avukat,** müvekkiline davanın seyri hakkındaki hukuki görüşünün yanı sıra, davanın olası sonuçları hakkında müvekkiline bilgi sunmalıdır.

###2- Avukatın Sır Saklama Yükümlülüğü

**Avukat,** müvekkili ile ilgili her türlü bilgiyi gizli tutmalıdır. **Avukatlık** mesleği, karşılıklı güven ilişkisine dayanır. Bu nedenle **avukat,** davayla ilgili öğrendiği her şeyi sır olarak saklamak zorundadır. **Avukat**ın sır saklama yükümlülüğü, müvekkili aleyhine tanıklıktan çekinmeyi de kapsar. **Avukat**lık mesleği vesilesiyle öğrenilen sırların tutulması süresizdir. **Avukat** meslekten ayrılsa bile müvekkile ait sırları ifşa edemez.


###3- Avukat Davanın Tarafı Değildir

*Avukat,** davada taraf olan kişi değildir. Müvekkilini savunurken hukuki ölçülere ve nezakete dikkat eder, kendisini davanın tarafı gibi gösterebilecek tutumlardan kaçınır. **Avukat**lar, savunmanın hukuki yönüyle ilgili faaliyet gösterir, dava sırasında savunmanın dışında kalan söz ve hareketlerden özenle kaçınmalıdırlar. **Avukat,** tarafların dava nedeniyle oluşan çekişme ve düşmanlıklarının dışında kalmalıdır. Böylece meseleye objektif yaklaşarak çözüm üretme şansını da arttırır.

###4- Avukatın Çekişmeli Hakları Edinme Yasağı

**Avukat,** üstlendiği herhangi bir iş veya davaya dair çekişmeli hakları edinemez. Çekişmeli hakalardan kastedilen taraflar arasında dava konusu olan haklardır. **Avukat,** dava konusu olan mal veya hakkın bir kısmının kendisine verilmesi karşılığında iş kabul edemez. Çekişmeli haları edinme yasağı, **avukat**ın işten el çekmesi, azil veya avukatın üstlendiği işin bitmesiyle ortadan kalkar.


###5- Avukat Bağımsızdır

**Avukat,** mesleğini icra ederken tam bir bağımsızlık içinde hareket eder. Bağımsızlığı zedeleyecek iş kabul etmemelidir. Müvekkilin iş ile ilgili istemleri avukatın bağımsızlığını zedeliyorsa işi reddetmelidir. 

**Avukat,** her türlü yargısal, idari ve teşrii organa karşı bağımsız olduğu gibi kendi meslek örgütü olan baroya karşı da bağımsızdır. **Avukat**ın baroyla ilişkisi bir astlık-üstlük ilişkisi değildir. Somut bir iş veya davaya ilişkin baro avukata talimat veremez, telkinde bulunamaz.

###6-Avukatlık Mesleğinin Standartları ve Havana Kuralları

**Avukat**ların Rolüne Dair Temel Prensipler ( Havana Kuralları ) **avukat**lık mesleğinin uluslararası standartları belirleyen önemli bir belgedir. Havana Kuralları, 27 Ağustos-7 Eylül 1990 tarihinde Havana'da toplanan BM konferansında kabul edildiği için **avukat**lık mesleğiyle ilgili ulusal düzenlemelere de ışık tutmuştur. Havana Kuralları, avukata ve adli hizmetlere erişim hakkı, **avukatlar**ın nitelikleri ve eğitimi, **avukat**lık faaliyetinin güvence mekanizmalarını, avukatların ifade özgürlüğü, örgütlenmeleri, disiplin hukukuna dair pek çok konuda yol gösterici ilkeler içermektedir.

##Avukat Kimdir? Avukat Ne Yapar? Avukatın Savunma Fonksiyonu Nedir?
 
###1- Avukatın İdari Kurumlar Nezdinde Savunma Fonksiyonu

**Avukat,** her türlü idari kurumda müvekkilini savunma fonksiyonunu icra eder. İdari kurumlar; bakanlıklar, başabakanlığa bağlı kurumlar, tapu müdürlükleri, tüm genel müdürlükler, belediyeler, valilikler, kaymakamlıklar vb. gibi kurumlar olarak sayılabilir. Bu kurumlarda vatandaş hukuk bilgisinin eksikliği nedeniyle profesyonel yardıma ihtiyaç duyduğunda her türlü iş ve işlemi **avukat** vasıtasıyla yerine getirebilir.

###2- Avukatın Adli Kurumlar Nezdinde Savunma Fonksiyonu

Adli kurumlar, mahkemeler, savcılık ve adli işlem yerine getirirken emniyet veya jandarma olarak sayılabilir. 

**Avukat,** bir kimseye suç şüphesi altında bulunduğu bildirildiğinde bu kimsenin savunma hakkının güvencesi olarak savunmasını yapar. kişi hakkında suç şüphesi varsa **avukat**ın hukuki yardımı temel hak ve özgürlükler açısından önemli bir güvencedir. Çünkü, ceza yargılaması temel hak ve özgürlüklere devlet müdahalesine yol açabilir. İşte bu müdahalenin gerekip gerekmediği ve müdahalenin hukukileştirilmesi sürecinde avukatın savunma fonksiyonu ile üstlendiği rol hayati önemdedir.

**Avukat,** ceza davalarında sanığı, yani yargılanan kişiyi savunabileceği gibi aynı davada olmamak şartıyla suçtan zarar gören şikayetçiyi veya mağduru da savunabilir. **Avukat,** alacak davalarında aynı davada olmamak koşuluyla hem alacaklının hem de borçlunun vekili olarak davaya katılabilir. **Avukat,** boşanma davalarında aynı davada olmamak koşuluyla hem davacının hem de davalının avukatlığını üstlenebilir.

**Avukat,** kural olarak mahkemede müvekkil hazır olmadan yapılabilecek tüm işlemleri yapabilir. Bazı işlemler için müvekkilin bizzat hazır olması gerekir. Müvekkilin hazır bulunması gereken işlemler dışında kalan tüm süreci **avukat** tek başına yönetebilir.
**Avukat,** her hukuki meseleyi bilen kişi değildir. **Avukat,** önüne gelen problemi çözmeye çalışan ve bu problemi çözerken hukuku yeniden üreten kişidir. **Avukat**lık mesleği için problem çözme sanatı da denilebilir.


##Stajyer Avukatlık Nedir? Avukatlık Stajı Ne Kadar Sürer?

Hukuk fakültesinden mezun olan her öğrenci **avukat**lık yapmak istiyorsa, fakülteden mezun olduktan sonra 1 yıl avukatlık stajı yapmak zorundadır. 1 yıl boyunca avukatlık stajı yapan kişiye stajyer **avukat** denilmektedir. Avukatlık stajının ilk 6 ayı adliyede çeşitli mahkemelerde, ikinci 6 ayı 5 yılını doldurmuş bir avukatın yanında yapılmaktadır. Avukatlık stajını bitiren stajyer avukat, baroya kaydolup avukatlık hak ve yetkilerini kullanmaya başlar

##Avukatlık Mesleğinde Ceza Avukatı, Boşanma Avukatı, Tazminat Avukatı vb. gibi Branşlar Var mıdır?

Branşlaşma hususunda **avukat**lık mesleğine dair dünyada farklı birçok yaklaşım mevcuttur. Bazı ülkeler branşlaşmayı tercih ederek **avukat**ın belli bir alanda uzmanlaşmasını sağlarken bazı ülkeler, avukata her türlü davaya girme yetkisi tanıyarak mesleki faaliyeti daha genel bir faaliyet olarak tanımlamaktadır. 

Türkiye'de de **ceza avukatı, boşanma avukatı veya gayrımenkul avukatı** gibi branşlar mevcut değildir. Türkiye'de avukatlık yapan bir avukat her türlü davaya girebilmektedir. Ancak halk dilinde insanlar ceza davalarına giren avukatlara **ceza avukatı,** boşanma davalarına giren avukatlara **boşanma avukatı**, gayrımenkul davalarına giren avukatlara **gayrımenkul avukatı** demektedir.

##Avukatlık Mesleğinde Yaş Haddi Var mıdır?

**Avukatlık,** kamu hizmeti niteliğinde bir serbest meslektir. Bu nedenle, herhangi bir yaş haddi söz konusu değildir. Fakat, meslekte yaş haddi olmamasını doğru bulmuyoruz. Önerimiz, **avukat**ların belli bir yaşa kadar **avukat**lık pratiği yapmaları, belli bir yaş sınırından sonra sadece danışman **avukat** olarak çalışmalarıdır. Böylece yaş haddinden kaynaklanan pratik birtakım sorunlar çözülecektir.



***Bakırköy-istanbul / Avukat Baran Doğan***

