---
layout: blog
title: Özel Hukuk İlişkilerinde Avukat
category: medeni-hukuk
googleAnahtar: Avukat, ceza avukatı, boşanma avukatı, gayrimenkul avukatı, tazminat avukatı, ağır ceza avukatı, bakırköy avukat, istanbul avukat, boşanmada mal paylaşımı
summary: Avukat ve Avukatın Özel Hukukta Savunma İşlevi, Ceza Avukatı, Tazminat Avukatı, Gayrimenkul Avukatı, Boşanma Avukatı olarak nitelenen avukatların kendine özgü özellikler arzeden savunma faaliyeti, boşanmada mal paylaşımı 
keywords: Avukat, ceza avukatı, boşanma avukatı, gayrimenkul avukatı, tazminat avukatı, ağır ceza avukatı, bakırköy avukat, istanbul avukat, ataköy avukat, boşanmada mal paylaşımı 
---
## Avukat ve Avukatın  Özel Hukuktaki İşlevi

**Avukat,** ister **ceza avukatı** olsun isterse özel hukuk alanında çalışan bir **avukat** olsun temelde işlevi savunma yapmaktır. [**Ceza avukatı**](http://barandogan.av.tr/blog/ceza-hukuku/ceza-avukatinin-islevi.html) nasıl hem mağdurun hem de sanığın haklarını savunuyorsa, bir **tazminat avukatı** da borçlunun veya alacaklının haklarını savunur. 

Özel hukuk içindeki her alanın kendine özgü bir avukatlık pratiği vardır.  Örneğin, **boşanma avukatı** olarak çalışan avukatlar, aile hukukunun kendine özgü süreçlere sahip olduğunu tarafların birbirini yıpratan bu süreç içerisinde zaman zaman kavga ettiğini, tedbir niteliğinde bazı önlemler alınarak bu sürecin kolaylaştırılması gerektiğini bilirler. **Gayrimenkul avukatı** olarak bilinen avukatlar, gayrimenkule ilişkin davaların birçok faktör nedeniyle uzun süreceğini dava sürecinde çıkan problemlerin aşama aşama çözülerek sonuca gidilmesi gerektiğini bilirler. 

![Avukat](https://camo.githubusercontent.com/c5b82190d9ea5fb035dd671ad88b1674b2591008/687474703a2f2f692e68697a6c69726573696d2e636f6d2f764c6b6d31342e6a7067 "avukat")

Hangi alanda avukatlık yapılırsa yapılsın **avukat**ın temel işlevi savunma yapmaktır. Özel hukuk alanında da **avukat** temelde savunuma işlevini yerine getirmektedir. Her alanın savunma faaliyeti ayrı bir özellik arzettiğinden özel hukuk alanında avukatlık yapan **avukat** bu alanın hukuk kavramlarına hakim olmalıdır.

###Sözleşme Hukuku ve Avukat

Özel hukuk çok geniş bir hukuk alanında **avukat**lık faaliyeti yürütmeyi gerektirir. Sözleşme hukuku da herhalde bir **avukat**ın hukuki yardımına en çok ihtiyaç duyulan alandır. Sözleşmelerde en az iki taraf vardır. Bir sözleşmede iki tarafın hem hakları hem de borçları bulunur. **Avukat** da  bu alanda yapacağı **avukat**lık faaliyeti ile hak ve borçların taraf iradelerine uygun bir biçimde şekillenmesini sağlar. Sözleşmelerin hazırlanması, düzenlenmesi, yorumlanması ve yargı yoluyla sözleşmelerdeki hakların dava konusu edilmesi **avukat**ın bu alandaki temel işlevidir. Sözleşmeler, ihlal edildiği takdirde taraflara birtakım hak ve borçlar sağladığından mutlaka bir **avukat** tarafından çok dikkatli hazırlanmalıdır.

Sözleşmelerin en önemli aşaması müzakere aşamasıdır. Müzakere aşaması tarafların iradelerini anlamak ve sözleşmeye uygun hukuki formülasyonu vermek için **avukat**a bir fırsat verir. **Avukat,** sağlıklı bir sözleşme düzenleyebilmek için tarafların sözleşmeyle neyi hedeflediklerini, hangi amacı nasıl gerçekleştirmek istediklerini taraflara sorarak öğrenmelidir. **Avukat,** bir sözleşme düzenlenirken sözleşmenin ilgili bulunduğu konuyu tüm hatlarıyla araştırır. Tarafların sözleşmede sahip olduğu hak ve borçları açıkça ortaya koyabilmek için ne tür bir hukuksal dil kullanılması gerektiğini belirler. Sözleşme müzakere edilirken taraflardan birinin sözleşmeyi ihlali halinde hangi prosedür izlenerek sözleşmenin feshedileceği, sorunun mahkemeye intikali halinde hangi mahkemenin yetkili olduğu, sözleşmeyi ihlal eden tarafın cezai şart ödeyip ödemeyeceği **avukat** tarafından sözleşmenin taraflarına sorularak sözleşmeye yazılmalıdır.

![Avukat](https://camo.githubusercontent.com/670b7975b633421fea72d503d39a41345faf76bc/687474703a2f2f692e68697a6c69726573696d2e636f6d2f4a34526d67352e6a7067 "Sözleşme ve Avukat")

**Avukat,** düzenlenen sözleşmenin hukuki niteliğini uygun bir biçimde ifade etmelidir.  Sözleşmenin hukuki niteliği, sözleşmeye uygulanacak normun tespiti için çok önemlidir. Örneğin, bir sözleşmeye, “garanti eden” sıfatıyla imza atan kişiyle “kefil” olarak imza atan kişi farklı hukuki statülere tabidir. **Avukat,** tarafların iradelerine uygun hukuki nitelemeyi sözleşmede yaparak sağlam bir sözleşme ilişkisi kurulmasını sağlamalıdır.

###Maddi-Manevi Tazminat Davası ve Avukat

Her ne kadar halk arasında bu davalara giren avukatlara **tazminat avukatı** denilmekteyse de uygulamada kavram henüz oturmuş değildir. Maddi-manevi tazminat davaları, borçlar hukukundan iş hukukuna kadar çok geniş bir hukuk çalışması yapılmasını gerektirir. **Avukat,** maddi-manevi tazminat davası açarken hangi hukuk alanına ilişkin kuralların uygulanacağını, yani uyuşmazlığa uygulanacak maddi hukuku araştırılmalıdır. 

**Avukat,** öncelikle maddi-manevi tazminatın haksız fiilden mi sözleşmeye aykırılıktan mı sebepsiz zenginleşmeden mi kaynaklandığını tespit etmelidir. Bu tespit, **avukat**ın uygulanacak maddi hukuk normuna uygun savunma hazırlamasına yardımcı olacaktır. Örneğin, maddi-manevi tazminata neden olan haksız fiilin kaynağı suç içermeyen bir trafik kazası ise zamanaşımı fiilin öğrenilmesinden itibaren iki yıldır. Ayrıca haksız fiili suç teşkil ediyorsa, örneğin trafik kazasıyla adam öldürme, suçun tabi olduğu zamanaşımı maddi-manevi tazminat için de geçerli hale gelir. Böylece davanın açılması için zamanaşımı 15 yıla kadar çıkacağından **avukat** uygulanacak maddi hukuk normunu doğru bir şekilde tespit etmelidir.

Maddi-manevi tazminat davalarında tarafların geliri, malvarlıkları tazminat miktarının belirlenmesi açısından önemli olduğundan **avukat** bu hususta gerekli çalışmayı yapmalıdır. Özellikle maddi tazminat talep edenin bedensel bir zarara uğraması söz konusu ise tazminat talep edenin son geliri tazminat miktarının belirlenmesi açısından belirleyici bir faktördür. Türkiye’de insanların gelirleri kayıt altında olmadığından **avukat** tazminat talep edenin gelirini her türlü belge veya tanık beyanıyla ispatlamaya çalışmalıdır.

Maddi-manevi tazminatın kaynağı bir sözleşme ise sözleşmenin **avukat** tarafından iyi bir şekilde incelenerek tazminatın nedeni ve miktarı tespit edilmelidir. Sözleşme hukukunda tazminat belirlenirken aslolan sözleşmedeki şartlardır, şartlar açık değilse sözleşmenin yorumlanması gerekir. Bu nedenle, **avukat** sözleşmeyi Yargıtay içtihatları ve kanunlar ışığında yorumlamalıdır.

###Aile Hukuku, Boşanma ve Avukat

Aile hukuku, özel bir yargılama usulüyle aile mahkemeleri vasıtasıyla uygulanan bir medeni hukuk alanıdır. Boşanma, çocukların velayeti, maddi-manevi tazminat, mal paylaşımı konularında oldukça çekişmeli geçen ve bir **avukat**ın hukuki yardımı olmadan yürütülmesi zor süreçler aile hukukunun özgül kurallarıyla çözüme kavuşur. Özellikle boşanma davalarına bakan **avukat**lara **boşanma avukatı** denilmesinin nedeni de bu sürecin kendine özgü bir hukuk alanında yürütülmesidir. 

![Boşanma Avukatı](https://camo.githubusercontent.com/f92a01a3fe083bb46defa61503a3889218a37e19/687474703a2f2f692e68697a6c69726573696d2e636f6d2f346b375834702e6a7067 "Boşanma Avukatı")

####Velayet ve Boşanma Avukatı

**Avukat** veya halkın deyimiyle **boşanma avukatı** boşanma sürecinde öncelikle çocukların bu süreçten etkilenmemesi için gerekli önlemleri almalıdır. **Boşanma avukatı,** boşanma sürecinde geçici velayeti ve kişisel münasebet kurulması hususlarında taraf menfaatlerinden ziyade çocuğun menfaatini göz önüne alarak taraflara telkinde bulunmalıdır.
Boşanma davalarında çocukların velayeti konusu tarafların çoğu zaman birbirlerinden intikam alma aracına dönüşmektedir. **Boşanma avukatı,** tarafların kişisel sürtüşmesinin dışında kalarak  her iki tarafa çocuğun yararına bir çözümü telkin etmelidir. Örneğin, 2 yaşında bir çocuğun anneyi kaybetme korkusu ile yaşadığı psikoloji biliminin verileriyle ispatlanmıştır. **Boşanma avukatı,** yaşı küçük çocuğun velayetinin anneye verilmesinin çocuğun yararına olduğunu taraflara uygun bir şekilde anlatmalıdır. Çocukların boşanma sürecinin yıpratıcı etkilerinden korunması için gerekli önlemlerin alınması avukatın meslek etik kuralları açısından da bir gerekliliktir.

####Boşanmada Mal paylaşımı ve Boşanma Avukatı

Boşanmada mal paylaşımı, boşanma sürecinde tarafların birbirini en çok yıprattıkları bir süreçtir. 2002 yılından sonra yürürlüğe giren medeni kanun ile birlikte evlilik içinde elde edilen malların, eşler arasında, boşanmada mal paylaşımında yarı yarıya paylaşılması esası kabul edilmiştir. Bu nedenle **boşanma avukatı** tarafların malvarlığını tespit etmeli, malların paylaşım esaslarını belirleyerek açacağı mal paylaşımı davasını buna göre açmalıdır. Boşanmada mal paylaşımı süreci tarafların birbirinden mal kaçırmasına da neden olmaktadır. Boşanma avukatı, mal kaçırılmasını önlemek için gerekli tedbirleri aile mahkemesinden almalıdır.

**Boşanma avukatı,** tarafların mal paylaşımına konu mallarının kendilerine ne şekilde intikal ettiğini araştırmalıdır. Malların eşlere ne şekilde intikal ettiği, malların boşanmada mal paylaşımına dahil edilip edilmeyeceğini belirler. Örneğin, evlilik içinde eşlerden birine bağışlanan veya miras kalan bir ev boşanmada mal paylaşımına dahil edilemez. Ancak, bu evlerin evlilik içinde elde edilen kira gelirleri boşanmada mal paylaşımına dahil edilir. Bu nedenle, **boşanma avukatı** boşanmada mal paylaşımı sürecini çok iyi yönetmelidir.

**Avukat,** mal paylaşımı davasını açmadan önce müvekkiliyle ayrıntılı görüşmeli hangi malın evlilikten önce alındığı, hangi malın evlilik içerisinde alındığı, eşlerden birinin diğerinin aldığı malın alınmasına katkı sunup sunmadığını netleştirmelidir. Tüm bu hususlar **boşanma avukatı**nın doğru bir mal paylaşımı davası açaması için üzerinde durulması gereken konulardır. Yanlış açılan boşanmada mal paylaşımı davaları nedeniyle Bakırköy ve diğer İstanbul adliyelerinde yıllarca süren mal paylaşımı davaları mevcuttur.


**Ataköy-Bakırköy-İstanbul / Avukat Baran Doğan**


