---
layout: blog
title: İstanbul Barosu, İstanbul'da Avukat ve Adliyeler 
category: ceza-hukuku
googleAnahtar: avukat, istanbul avukat, ceza avukatı, ağır ceza avukatı, bakırköy avukat, ataköy avukat, istanbul adliyesi, bakırköy adliyesi, istanbul barosu
keywords: avukat, istanbul avukat, ceza avukatı, ağır ceza avukatı, bakırköy avukat, ataköy avukat, istanbul adliyesi, bakırköy adliyesi, istanbul barosu
summary: İstanbul avukatlarının faaliyet alanı olan Bakırköy ve İstanbul Adliyeleri tanıtılmış, Bakırköy ve İstanbul adliyelerinin özellikleri, İstanbul Barosu ve İstanbul'da Avukat, Avukat Hakları Merkezi gibi merkezler anlatılmıştır.
---




İstanbul Barosu, avukat sayısı bakımından dünyanın en büyük barosudur. Baro levhasında avukat sicil numarası 50.000 rakamını geçmiştir. Fakat baroya kayıtlı avukatların bir kısmı aktif olarak avukatlık yapmamaktadır. Bu nedenle İstanbul avukat sayısının 40.000 civarında olduğunu söylemek mümkündür.

İstanbul Barosu 40.000 aktif avukat üyesiyle en büyük hukuk örgütü olarak da kabul edilmektedir. İstanbul gibi büyük bir şehrin ihtiyaçlarına cevap verecek ölçüde bir kurumsallaşmayı sağlamak için İstanbul Barosu’nun yeterince maddi kaynağı vardır. İstanbul Barosu bünyesinde Kadın Hakları Merkezi, Çocuk Hakları Merkezi, **Avukat** Hakları Merkezi, CMK Uygulama Servisi, Adli Yardım Servisi gibi servisler ve merkezler ihtiyacı olanlara hukuki yardım vermektedir.

[![İstanbul Avukat Barosu](http://i.hizliresim.com/d21pDp.jpg)](https://hizliresim.com/d21pDp "İstanbul Barosu")

İstanbul Barosu web sayfası için bakınız: [**İSTANBUL BAROSU**]( http://www.istanbulbarosu.org.tr/)

İstanbul’da büyük üç adliye vardır. Bunlar, İstanbul Çağlayan Adliyesi, İstanbul Anadolu Adliyesi ve Bakırköy Adliyesi’dir. Bu adliyeler dışında uzak ilçelerde örneğin Küçükçekmece, Büyükçekmece, Silivri, Çatalca ve Gaziosmanpaşa gibi ilçelerde de küçük adliyeler mevcuttur. 

##İstanbul Barosu Avukat Merkez ve Servisleri

###1. İstanbul Barosu Kadın Hakları Merkezi

İstanbul, çarpık kent yaşamının her alanda yarattığı tahribatlar nedeniyle kişi haklarının sık sık ihlal edildiği kenttir. Hele kadın hakları konusunda en çok ihlalin yapıldığı kentin İstanbul olduğunu söylemek mümkündür. Velayet ve boşanma davaları nedeniyle kadınların mağduriyetten öte katledildiği, kadına dönük şiddetin önlenemediği İstanbul’da kadınların hukuki yardım ihtiyacı oldukça yüksektir.

İstanbul Barosu Kadın Hakları Merkezi, kadına dönük şiddet mağduru kadınlara ücretsiz her türlü avukat yardımını yapmaktadır. Kadınların boşanma, velayet, boşanmada mal paylaşımı gibi sorunlarını çözmek için avukat görevlendirmekte, avukatlar kadınların mağdur olmaması için gerekli çabayı göstermektedir.

İstanbul Barosu Kadın Hakları Merkezi avukatları, kamuoyunda tartışılan çeşitli önemli davaları takip etmekte, gerektiğinde davaya müdahil olup mağdurların haklarını savunmakta ve dava sürecini raporlamaktadır.

İstanbul Barosu Kadın Hakları Merkezi’ne başvurmak için bir avukatın hukuki yardımına ihtiyaç duymak yeterlidir. Yukarıda verdiğimiz İstanbul Barosu web sayfası linkine tıklayarak merkezin telefonlarına ulaşılabilir.

###2. Çocuk Hakları Merkezi

Hukuken 18 yaşından küçük herkes çocuk olarak kabul edilmektedir. Çocuk hakları İstanbul gibi bir metropolde çeşitli biçimlerde ihlal edilmektedir. Bazı çocuklar ağır koşullarda çalıştırılmakta hatta dilendirilmektedir. İstanbul, çocukların aile içi şiddete, cinsel taciz ve saldırılara maruz kaldığı birçok vakıanın yaşandığı bir yerdir. İstanbul Barosu Çocuk Hakları Merkezi avukatları, çocuklara dönük hak ihlallerini takip etmekte, önemli davalara müdahil olmakta, davaları raporlayarak sonuçlarını kamuoyuyla paylaşmaktadır. Özellikle merkezin hem vatandaşlara hem de avukatlara dönük eğitim çalışmaları farkındalık yaratmak açısından oldukça büyük önem taşımaktadır.

###3. CMK Uygulama Servisi

CMK Uygulama Servisi, İstanbul Barosu’nun en etkili servisidir. Servis bünyesindeki çok sayıda avukat ile ceza soruşturma ve kovuşturmalarında avukat tutma gücü olmayanlara ücretsiz avukat yardımı sağlamaktadır.

İstanbul avukat sayısının yüksek olduğu bir kent olsa da insanların bazen özel avukat tutmak için gücü bulunmayabilir. Bu hallerde İstanbul Barosu’na başvurulması halinde CMK Uygulama Servisi’nden avukat görevlendirilmektedir.

Bu servis ceza soruşturma ve kovuşturmalarını takip eden avukatlardan oluştuğu için bu servis de görev alanların ceza avukatı olduğunu söyleyebiliriz. Fakat, Türkiye’de [**Ceza avukatı**](https://barandogan.av.tr/blog/ceza-hukuku/ceza-avukatinin-islevi.html) adı altında ayrı bir avukatlık alanı yoktur.

İstanbul Barosu CMK Uygulama Servisi’ne avukat tutmak isteyen kişinin kendisi bizzat başvurabileceği gibi 1. derecede bir yakını da servise başvurarak avukat talebinde bulunabilir. Kişi gözaltındaysa kendisini gözaltına alan birim aracılığıyla CMK servisinden    avukat talebinde bulunabilir. Kişi tutuklu ise tutuklu bulunduğu cezaevinde veya mahkeme vasıtasıyla İstanbul Barosu CMK Uygulama Servisi’nden avukat talebinde bulunabilir.

[![CMK İstanbul Avukat](http://i.hizliresim.com/po7gMq.jpg)](https://hizliresim.com/po7gMq "İstanbul CMK Sistemi")


###4. Adli Yardım Servisi

İstanbul Barosu Adli Yardım Servisi, insanların özel hukuk uyuşmazlıklarından kaynaklanan haklarını avukat görevlendirerek savunmak için kurulmuş bir servistir. Servis maddi olanakları yeterli olmayan ve bu durumu ispatlayan herkese avukat yardımında bulunmaktadır. Avukat, her türlü özel hukuk ilişkisi ile ilgili olarak yardım talebinde bulunan kişiye hukuki yardım yapmaktadır.

Adli Yardım Servisi’nden yararlanmak için birtakım belgeler ibraz etmek gerekir. Bu belgeler kişininin özel hukuka dair iş veya davasını takip edecek avukatı tutmak için yeterli maddi olanaklara sahip olmadığını kanıtlamalıdır.

###5. Avukat Hakları Merkezi

İstanbul Barosu Avukat Hakları Merkezi, tümüyle avukat üyelerin mesleki faaliyetleri sırasında yaşadıkları sorunları çözmek, avukatlara mesleki faaliyetleri sırasında yapılan saldırılar karşı destek olmak, avukat görevlendirerek meslektaşlarını savunmak amacıyla kurulmuş bir merkezdir.

Bu merkezde görevli avukatların da ceza avukatı olduğunu söylemek mümkündür. Merkezin muhatap olduğu birçok işlem ceza hukuku ile ilgili olduğundan merkezde görev yapan avukatlara ceza avukatı demek yanlış olmayacaktır.

###6. İstanbul Adliyeleri: Bakırköy, Çağlayan ve Anadolu Adliyeleri

İstanbul’da üç büyük adliye bulunmaktadır. Bu adliyeler bulundukları bölgenin esas adliyesi olup ağır ceza mahkemeleri ve diğer birçok ihtisas mahkemeleri bulunmaktadır.

####a. Bakırköy Adliyesi

Bakırköy Adliyesi, Avrupa yakasındaki ikinci büyük adliye olup İstanbul’un Bakırköy ilçesinde bulunmaktadır. Bakırköy adliyesi, Bakırköy ilçesi sınırları içerisinde bulunan Ataköy, Florya gibi semtlerin bağlı olduğu bir adliye olduğu gibi Bahçelieevler, Bağcılar, Esenler, Zeytinburnu gibi birçok ilçenin de esas adliyesidir. 

Bakırköy adliyesi aynı zamanda bir ağır ceza mahkemesi çevresine sahiptir. Bu nedenle ceza avukatı olarak faaliyet gösteren avukatların en çok çalıştığı adliyelerden biridir. Ağır ceza mahkemelerinden bazıları uzmanlık mahkemeleri olarak çalışmaktadır.

Bakırköy adliyesinde İş Mahkemesi, Aile Mahkemesi, Tüketici Mahkemesi, Asliye Ticaret Mahkemesi gibi mahkemeler de ihtisas mahkemeleri olarak bu adliye bünyesinde yer almaktadır.

**Bakırköy** adliyesi, Büyükçekmece, Küçükçekmece, Çatalca gibi adliyelerin ağır ceza çevresi olduğundan bu mahkemelere gelen ağır ceza davaları Bakırköy adliyesinde görülmektedir. 

[![Bakırköy Avukat Adliye](http://i.hizliresim.com/d21pJn.jpg)](https://hizliresim.com/d21pJn "Bakırköy Adliyesi")

Bakırköy Adliyesi web sitesi için bakınız: [**BAKIRKÖY ADLİYESİ**](http://www.bakirkoy.adalet.gov.tr/)

####b. İstanbul Çağlayan ve Anadolu Adliyeleri

İstanbul Çağlayan ve Anadolu Adliyeleri, İstanbul’un en büyük iki adliyesidir. Esasen İstanbul adliyeleri denilince bu adliyeler anlaşılmaktadır. İstanbul avukatlarının en çok çalıştığı adliyeler de bu iki adliyedir. Her biri İstanbul’un bir yakasında bulunan bu adliyelerden biri Çağlayan’da diğeri Anadolu yakasındaki Kartal ilçesinde bulunmaktadır. 
Özellikle İstanbul Çağlayan Adliyesi, bir dönem DGM, özel yetkili mahkeme gibi özel ağır ceza mahkemelerinin bulunduğu bir adliye olduğundan ceza avukatı olarak çalışan avukatların en çok uğradığı adliyelerden biri olmuştur. Bugün için özel yetkili mahkemeler kaldırılmış olsa da bu adliye ağır ceza mahkemesi çevresi olduğu için ceza avukatı açısından önemli bir çalışma alanıdır.

[![İstanbul Avukat Adliyesi](http://i.hizliresim.com/lyMlak.jpg)](https://hizliresim.com/lyMlak "İstanbul Çağlayan Adliyesi")
İstanbul Çağlayan Adliyesi web sitesi için bakınız: [**İSTANBUL ÇAĞLAYAN ADLİYESİ**](http://www.istanbul.adalet.gov.tr/)

İstanbul avukat sayısı en yüksek olan şehirdir. Ancak İstanbul avukatları genellikle adliyeler civarında faaliyet göstermektedir. İstanbul avukat sayısı bakımından dünyanın en büyük avukat kenti olarak da adlandırılabilir.

**Ataköy-Bakırköy-İstanbul** / **Avukat Baran Doğan**
