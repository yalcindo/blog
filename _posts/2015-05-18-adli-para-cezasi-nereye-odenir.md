---
layout: blog
title: Adli Para Cezası Nereye Ödenir?
category: ceza-hukuku
googleAnahtar: adli para cezası nereye ödenir, mahkeme para cezası nasıl yatırılır, adli para cezası nasıl ödenir? adli para cezası ödeme emri, adli para cezası nasıl tahsil edilir, avukat, ceza avukatı
summary: Adli para cezasının nereye ve nasıl ödeneceği kısaca anlatılmıştır.
---
Ceza mahkemelerinde yapılan yargılama neticesinde yargılanan kişiye hapis cezası yerine  “adli para cezası” verilebilmektedir. Adli para cezası ödenmediği takdirde hapis cezası ile sonuçlanabilecek bir sürece neden olabilir. Adli para cezasına halk arasında **mahkeme para cezası** da denilmektedir. Adli para cezası ile ilgili geniş yazımıza şu linkten ulaşabilirsiniz: [***Adli Para Cezası***](http://barandogan.av.tr/blog/ceza-hukuku/adli-para-cezasi.html)

**Adli Para Cezası Nereye Ödenir? Nasıl Yatırılır?**

Mahkeme maddi durumunuza bakarak hükmettiği adli para cezasını peşin veya taksitler halinde ödemenize hükmedebilir. Adli para cezasının peşin veya taksitle ödenmesine ilişkin mahkeme kararı ancak kesinleşmekle hüküm ifade eder. Yani mahkemenin verdiği karar temyiz edilmişse adli para cezasının tahsili Yargıtay’ın onama kararından sonra mümkün olabilecektir, karar temyiz edilmemişse verildikten kısa bir süre sonra kesinleşecektir. Mahkeme kararı kesinleştikten sonra, kararı veren mahkeme hükmedilen adli para cezasının tahsili için İnfaz Savcılığı’na yazı yazacaktır.  İnfaz Savcılığı, mahkemenin kendisine gönderdiği yazının içeriğine göre, hükmedilen adli para cezasının taksitle veya peşin ödenmesi için ilgilisine “Para Cezası Ödeme Emri”  gönderir ***(Örnek Para Cezası Ödeme Emri Aşağıda Ektedir)***. 	

İnfaz Savcılığı’nın göndereceği Para Cezası Ödeme Emri’nin elinize ulaşması, kararın kesinleşmesinden itibaren 1 ay- 3 ay arası sürer. Ödeme emrinin size tebliğinden itibaren hükmedilen adli para cezasını 30 gün içerisinde ödemeniz gerekir. Bu ödeme emrini aldığınızda Adliyede bulunan Cumhuriyet Savcılığı İnfaz Bürosu’na başvurmanız ve burdan  Vergi Dairesi’ni hitaben yazılmış bir yazı almanız gereklidir. İnfaz Bürosu’nun verdiği yazıyla Vergi Dairesi’ne ödeme yapıldıktan sonra dekontu alınarak Cumhuriyet Savcılığı İnfaz Bürosu’na teslim edilmelidir.



****ÖRNEKTİR :****

****PARA CEZASI ÖDEME EMRİ****

ÖDEME EMRİNİ ÇIKARAN  CUMHURİYET BAŞSAVCILIĞI    : 

İLAMAT NO                                        :

HÜKÜMLÜNÜN  ADI SOYADI        :

HÜKÜMLÜNÜN KİMLİĞİ                :
 
HÜKÜMLÜNÜN ADRESİ                  :   

HÜKMÜ VEREN MAHKEME	       :  

HÜKMÜN TARİH VE NUMARASI  :  

HÜKMEDİLEN PARA CEZASININ MİKTARI VE NEVİ  : 

ÖDENECEK PARA CEZASININ MİKTARI VE NEVİ       : 
  

5275 Sayılı Ceza ve Güvenlik Tedbirlerinin İnfazı Hakkındaki Kanunun 106/6 maddesi gereğince, mahkum olduğunuz Adli Para Cezasını,

1-Tebliğ tarihinden itibaren, 30 GÜN içerisinde tamamını ödemeniz,

2-Mahkemece takside bağlanmış ise, taksitlerden ilkini tebliğ tarihinden itibaren 30 GÜN içerisinde ödemeniz, geri kalan taksitleri de takip eden ayların aynı gününe kadar otuz günlük süreleri geçirmeden ödemeniz,
  
  3-Mahkemece takside bağlanmamış ise, tebliğden itibaren (Hükümlünün isteği üzerine) 30 GÜN süre içinde, Adli Para Cezasının 1/3 ünü yatırarak, geri kalanını da birer aylık iki eşit taksitte ödemeniz lüzumu,                    

**Adli Para Cezasını Ödemediğiniz takdirde;**

1)	Kamuya yararlı bir işte çalışmak isterseniz İki saat çalışmanız karşılığı bir gün olmak üzere kamuya yararlı bir işte çalıştırılmanıza karar verileceği, günlük çalışma süresi, en az iki saat ve en fazla sekiz saat olacak şekilde denetimli serbestlik müdürlüğünce belirleneceği, hakkınızda hazırlanan programa ve denetimli serbestlik görevlilerinin bu kapsamdaki uyarı ve önerilerine uymamanız halinde, çalıştığınız günler hapis cezasından mahsup edilerek kalan kısmın tamamı açık ceza infaz kurumunda yerine getirileceği,

2)	Adli Para Cezasını 30 günlük yasal sürede ödemediğiniz adli para cezasının kamuya yararlı bir işte çalıştırılması tedbirine taktirde, hapse çevirme kararı verilerek, hakkınızda Yakalama Emri çıkarılacağı,

3)	Adli Para Cezası takside bağlanmış olup da, ilk taksitin 30 günlük süresinde ödenmemesi veya taksitlerden birinin 30 günlük süresinde ödenmemesi halinde, kalan taksitlere ilişkin izinin hükümsüz kalacağı, adli para cezasının kamuya yararlı bir işte çalıştırılması tedbirine çevrileceği, tedbire uyulmaması hapse çevirme kararı verilerek, hakkınızda Yakalama Emri çıkarılacağı,

4)	 Gün Para Cezası veya Hapisten Çevrilen Para Cezalarının ödenmemesi halinde, 5275 Sayılı Kanunun 106/3 maddesi gereği, Mahkemenin çevirdiği miktar (…………) üzerinden  hapse çevirme kararı verilerek, hakkınızda Yakalama Emri çıkarılacağı,

5)	Doğrudan verilen Adli Para Cezalarının ve 5237 sayılı TCK dışındaki diğer Kanunlarda yer alan Adli Para Cezasının ödenmemesi halinde, (5275 sayılı Kanunun geçici 1. maddesi gereğince) hükümlü hakkında, 1 gün karşılığı 100 YTL   hesabı ile hapse çevirme kararı verilerek, hakkınızda Yakalama Emri çıkarılacağı, 

Yakalama Emri üzerine yakalanan hükümlünün Cezaevine alınacağı, TEBLİĞ olunur.
 NOT: 5275 S.K'nun 106/4 maddesi gereğince Çocuklar (18 yaşından küçükler) hakkında hükmedilen Adli Para Cezası hapse çevrilmez. 106/11 maddesi gereğince mahallin en büyük mal memurluğunca(Vergi Dairesince), 6183 sayılı Amme Alacaklarının Tahsili Usulü Kanunu gereğince Adli Para Cezası tahsil edilir.

CUMHURİYET   SAVCISI
