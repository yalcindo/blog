---
layout: blog
title: Adli Para Cezası Nereye Ödenir?
category: ceza-hukuku
googleAnahtar: adli para cezası nereye ödenir, mahkeme para cezası nasıl yatırılır, adli para cezası nasıl ödenir? adli para cezası ödeme emri, adli para cezası nasıl tahsil edilir, avukat, ceza avukatı
summary: Adli para cezasının nereye ve nasıl ödeneceği kısaca anlatılmıştır.
---
Ceza mahkemelerinde yapılan yargılama neticesinde yargılanan kişiye hapis cezası yerine  “adli para cezası” verilebilmektedir. Adli para cezası ödenmediği takdirde hapis cezası ile sonuçlanabilecek bir sürece neden olabilir. Adli para cezasına halk arasında **mahkeme para cezası** da denilmektedir. Adli para cezası ile ilgili geniş yazımıza şu linkten ulaşabilirsiniz: [***Adli Para Cezası***](http://barandogan.av.tr/blog/ceza-hukuku/adli-para-cezasi.html)

**Adli Para Cezası Nereye Ödenir? Nasıl Yatırılır?**

Mahkeme maddi durumunuza bakarak hükmettiği adli para cezasını peşin veya taksitler halinde ödemenize hükmedebilir. Adli para cezasının peşin veya taksitle ödenmesine ilişkin mahkeme kararı ancak kesinleşmekle hüküm ifade eder. Yani mahkemenin verdiği karar temyiz edilmişse adli para cezasının tahsili Yargıtay’ın onama kararından sonra mümkün olabilecektir, karar temyiz edilmemişse verildikten kısa bir süre sonra kesinleşecektir. Mahkeme kararı kesinleştikten sonra, kararı veren mahkeme hükmedilen adli para cezasının tahsili için İnfaz Savcılığı’na yazı yazacaktır.  İnfaz Savcılığı, mahkemenin kendisine gönderdiği yazının içeriğine göre, hükmedilen adli para cezasının taksitle veya peşin ödenmesi için ilgilisine “Para Cezası Ödeme Emri”  gönderir ***(Örnek Para Cezası Ödeme Emri Aşağıda Ektedir)***. 	

İnfaz Savcılığı’nın göndereceği Para Cezası Ödeme Emri’nin elinize ulaşması, kararın kesinleşmesinden itibaren 1 ay- 3 ay arası sürer. Ödeme emrinin size tebliğinden itibaren hükmedilen adli para cezasını 30 gün içerisinde ödemeniz gerekir. Bu ödeme emrini aldığınızda Adliyede bulunan Cumhuriyet Savcılığı İnfaz Bürosu’na başvurmanız ve burdan  Vergi Dairesi’ni hitaben yazılmış bir yazı almanız gereklidir. İnfaz Bürosu’nun verdiği yazıyla Vergi Dairesi’ne ödeme yapıldıktan sonra dekontu alınarak Cumhuriyet Savcılığı İnfaz Bürosu’na teslim edilmelidir.



****ÖRNEKTİR :****

****ADLİ PARA CEZASI ÖDEME EMRİ****

ÖDEME EMRİNİ ÇIKARAN  CUMHURİYET BAŞSAVCILIĞI    : 

İLAMAT NO                                        :

HÜKÜMLÜNÜN  ADI SOYADI        :

HÜKÜMLÜNÜN KİMLİĞİ                :
 
HÜKÜMLÜNÜN ADRESİ                  :   

HÜKMÜ VEREN MAHKEME	       :  

HÜKMÜN TARİH VE NUMARASI  :  

HÜKMEDİLEN PARA CEZASININ MİKTARI VE NEVİ  : 

ÖDENECEK PARA CEZASININ MİKTARI VE NEVİ       : 
 
Adli para cezası bağlanmış ise (          )  ödeme emrinin tebliğ tarihinden itibaren 1 ay içinde ilk taksiti ödemeniz ve kalan taksitleri birer aylık süreler içinde ödemeniz, adli para cezası mahkemece takside bağlanmamış ise,  ödeme emrinin tebliğinden itibaren 1 aylık süre içerisinde adli para cezasının 1/3 ’  nü, geri kalan kısmını birer ay ara ile iki eşit taksitte ödemeniz ; 
	
Taksitlendirme halinde taksitlerden birinin süresinde ödenmemesi halinde taksitlendirme işleminin hükümsüz kalacağı ,
	
Yasal süre olan 1 ay içinde ödeme yapılmaması halinde adli para cezasının tamamı üzerinden, taksitlerden birinin süresinde ödenmemesi halinde bakiye üzerinden 5275 sayılı Ceza ve Güvenlik Tedbirinin İnfazı hakkındaki Kanunun 106/3 maddesi gereğince, işbu adli para cezasının ödenmeyen kısmına karşılık gelen gün miktarınca hapse çevrileceği, hapis yerine iki (2) saat karşılığı bir (1) gün olmak üzere kamuya yararlı bir işte çalıştırılacağınız, günlük çalışma süresinin en az iki saat ve en çok sekiz saat olacak şekilde denetimli serbestlik müdürlüğünce belirleneceği, hakkınızda hazırlanan programa ve denetimli serbestlik görevlilerinin bu kapsamdaki uyarı ve önerilerine uymamanız halinde çalıştığınız günlerin hapis cezasından mahsup edilerek kalan kısmının tamamının açık ceza infaz kurumunda yerine getirileceğinin, 
	
Adli para cezasından çevrilen hapis cezası yerine kamuya yararlı bir işte çalıştırılmak veya açık ceza infaz kurumunda çektirilmek suretiyle infazı aşamasında bakiye adli para cezasının tamamının ödenmesi halinde, adli para cezasından çevrilme hapis cezası yerine kamuya yararlı bir işte çalıştırılma veya hapis cezasının açık ceza infaz kurumunda çektirilmesi uygulanmasına son verileceği, 
	
Adli para cezasından çevrilen hapis cezasının infazında erteleme ve koşullu salıverilme hükümlerinin uygulanmayacağı,
Ödeme işlemleri için Cumhuriyet Başsavcılığımıza başvurabileceğiniz gibi bulunduğunuz yer Cumhuriyet Başsavcılığına da başvurabileceğiniz hususları TEBLİĞ olunur. 08/05/20    İstanbul Cumhuriyet Savcısı
	         
NOT:
1- 5275 SK ’ nun (5351 sk değişik) 106/4 maddeleri gereğince çocuklar (18 yaşından) küçükler hakkında hükmedilen Adli Para Cezası ile hapisten çevrilen Adli Para Cezalarının ödenmemesi halinde bu cezalar hapse çevrilmez.106/11 maddesi gereğince mahallin en büyük mal memurluğunca 6183 sayılı Amme Alacaklarının Tahsili Usülü kanunu gereğince Adli Para Cezası tahsil edilir.

2-5275 SK ’ nun 106/7 maddesi gereğince Adli Para Cezası yerine çekilen hapis süresi 3 yılı geçemez.

3-5275 SK ‘ nun 106/7 md. 2. Madde birden fazla hükümle Adli Para Cezasına mahkumiyet halinde bu süre 5 yılı geçemez. 

