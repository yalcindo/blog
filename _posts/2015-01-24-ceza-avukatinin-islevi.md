---
layout: blog
title: Ceza Avukatı
category: ceza-hukuku
googleAnahtar: Ceza avukatı, ceza avukatı arıyorum istanbul, en iyi ceza avukatı, ağır ceza avukatı, ceza davası, ceza avukatlığı, ceza avukatı olmak, avukat,  ceza avukatı nedir, bakırköy ataköy avukat baran doğan
summary: Ceza avukatı ve ceza avukatının fonksiyonu, ortalama okuyucunun anlayabileceği bir dille özetlenmiştir.
---


###Ceza Avukatı Nedir?


Türkiye’de **ceza avukatı** adı altında ayrı bir avukatlık dalı yoktur. Halk arasında ceza soruşturmalarını ve davalarını takip eden avukatlara **ceza avukatı** denildiği için biz de makalemizde **ceza avukatı** kavramını kullanacağız.
Ceza soruşturması veya yargısı suçun işlenmesinden sonra başlayan bir faaliyettir. **Ceza avukatı** da çoğunlukla suç işlenmesinden sonra bu sürecin tarafı olan kişilere hukuki yardım yapar.

Suç şüphesi altındaysanız, hakkınızda yakalama işlemi yapılmış olsun veya olmasın, bir **ceza avukatı** vasıtasıyla savunma yapmaya başlayabilirsiniz. Eğer suçun mağduruysanız aynı şekilde şikayet hakkınızın etkin bir biçimde savunulması için **ceza avukatı**na başvurabilirsiniz.


###Bir suç ile suçlandığımda yanımda bir ceza avukatı olmasını isteyebilir miyim?


Soruşturma, suç işlendikten sonra başlayan bir faaliyettir. Polis, Jandarma ve Savcılığın suç işlediğinize dair suçlamasıyla savunma hakkınız da başlar. Suçlamanın tarafınıza yöneltilmesiyle ceza avukatının hukuki yardımından yararlanma hakkınız da doğar. Suçlama yöneltilmeden doğrudan şahsınızın özgürlüğünü kısıtlama yönünde herhangi bir işlem yapılması (örn, yakalama, gözaltına alma, arama işlemi yapılması) halinde de savunma hakkınız doğar ve **ceza avukatı**ndan hukuki yardım isteyebilirsiniz. Talep etmeniz halinde polis veya jandarma avukatınızın katılımı olmadan ifadenizi alamaz.

###Şüpheli Nedir?


Hakkınızda suç şüphesi varsa ceza hukuku anlamında “şüpheli” durumuna geçersiniz. Soruşturma aşamasında, yani suç isnadının yapıldığı andan hakkınızda bir iddianameyle dava açılmasına kadar geçen sürede şüpheli sıfatınız devam eder. **Ceza avukatı**, bu aşamadan itibaren şüphelinin savunulması amacıyla ilk önce şüpheli hakkındaki iddiaları ve delilleri inceler.

###Ceza avukatı hakkımdaki iddiaları içeren dosyayı inceleyebilir mi? Ceza avukatının dosya inceleme ve savunma yapabilmesi için vekaletname gerekir mi?


**Ceza avukatı**nın dosya inceleme yetkisi hem Ceza Muhakemesi Kanunu hem de Avukatlık Kanunu’ndan kaynaklanan mesleki bir haktır. **Ceza avukatı**nın dosya incelemek ve şüphelinin savunmasını yapmak için vekaletnameye ihtiyacı yoktur. Vekaletname, yalnızca dosyada bulunan evraklardan suret almak için gereklidir. **Ceza avukatı**, soruşturma aşamasında savunma hakkınızı kullanmanız için gerekli her türlü işlemi vekaletname olmadan yapabilir. **Ceza avukatı**, hakkınızda yakalama, gözaltı, tutuklama gibi işlemler yapıldığında tüm haklarınızı (susma hakkı, lehinize olan delilleri toplama hakkı, yakalama, gözaltı gibi işlemlere itiraz hakkı ) öncelikle size anlatacak, daha sonra bu hakları etkin bir şekilde kullanabilmeniz için savunma yapacaktır.

###Gözaltındayken ceza avukatıyla görüşebilir miyim? Hangi aşamalarda savunmama katılabilir?


Suç şüphesi altında olan kişi yakalanmış veya gözaltına alınmışsa **ceza avukatı**yla kimsenin konuşmaları duyamayacağı ayrı bir **avukat** görüşme odasında görüşme hakkına sahiptir. Savunma faaliyeti de kişiye suç isnadının yapılmasından itibaren başlar, teknik olarak bu aşamadan itibaren ceza avukatı müvekkilinin savunmasını yapmaya başlar.

**Ceza avukatı**, şüphelinin kendisine verdiği her türlü bilgiyi meslek sırrı olarak saklamak zorundadır.**Ceza avukatı**,  avukatlık mesleğini bıraksa dahi sırrın saklanması süresiz olup yaşam boyu devam eder. Şüpheli ile **ceza avukatı**nın yaptığı görüşmede savunmanın çerçevesi tartışılır,  şüphelinin en iyi ne şekilde savunulabileceği kararlaştırılır. 

**Ceza avukatı**, polisin (veya başka bir kolluk görevlisinin) ifade alma işlemi sırasında şüpheli ile birlikte hazır bulunur.  **Ceza avukatı**, ifade alma işleminde, şüphelinin yerine geçerek sorulara cevap veremez, sadece hukuki yardımda bulunur. Polisin ifade alma işlemi akabinde şüpheli serbest bırakılmazsa, adliyede savcılığa çıkarılacaktır. Savcılık aşamasında da **ceza avukatı,** şüphelinin savunmasını yapacaktır. **Ceza avukatı**, tüm aşamalarda şüpheliyle kimsenin duyamayacağı bir şekilde görüşme hakkına sahiptir. Savcılık şüpheliyi serbest bırakmazsa şüpheli, tutuklama veya adli kontrol istemiyle Sulh Ceza Hakimliği’ne sevk edilir. Hakim, şüphelinin sorgusunu yaparken **ceza avukatı** da sorgu da hazır bulunur.  Şüphelinin sorgusu ve savunması yapıldıktan sonra hakim şüphelinin tutuklanmasına karar verirse, şüpheli cezaevine konulur. Tutuklama kararına 7 gün içinde itiraz edilebilir. **Ceza avukatı**, soruşturma aşamasında yapılan tüm işlemlere karşı şüpheliyi temsilen itiraz edebilir.

**Ceza avukatı**, müvekkili tutuklandığı takdirde kendisiyle cezaevinde konuşulanların duyulamayacağı özel bir mekanda yüz yüze görüşebilir. Cezaevinde görüşme sayısına ilişkin herhangi bir sınırlama olmadığı gibi vekalet ibrazı da gerekli değildir.

###Mahkeme Aşamasında Ceza Avukatı


Şüpheli serbest bırakılsa da tutuklansa da suç işlediğine dair yeterli şüphe varsa hakkında Asliye Ceza Mahkemesi, Ağır Ceza Mahkemesi veya diğer özel nitelikli suçlara bakmakla görevli mahkemelerde suçlamanın ayrıntılarını içeren bir iddianameyle dava açılır. Mahkeme dava dosyası kendisine gelir gelmez dava dosyasını inceleyerek yapılacak işlemleri, duruşma gününü, dosyada tutuklu sanık varsa tutukluluk hallerine ilişkin kararını içeren “tensip zaptı” adı verilen bir belge düzenler. **Ceza avukatı**, tensip zaptı  düzenlenmeden önce bir dilekçeyle iddianamenin iadesini talep edebilir. Talebi kabul edilirse iddianame iade edilir, eksiklikler giderildikten sonra yeniden dava açılır. 

###Sanık Nedir? Hangi aşamadan itibaren sanık olunur?


Dava açıldıktan sonraki aşamada “şüpheli” olan şahıs “sanık” konumuna geçer. Sanık hakkında mahkemede yargılama yapılarak beraat, mahkumiyet veya bunlar dışında hukuki sonuç doğuran bir karar verilecektir. **Ceza avukatı** yargılamanın tüm aşamalarında sanığı savunacak, gerekli hukuki yardımda bulunacaktır.

Tutuksuz yapılan duruşmalarda sanık sorgusu yapıldıktan sonra duruşmalara katılmak istemeyebilir. Duruşmalara katılmak istemeyen sanık için mahkemeden “duruşmadan vareste tutulma”  kararı vermesi talep edilir. Mahkeme sanığın duruşmadan vareste tutulmasına karar verirse sanık yerine sadece ceza avukatının duruşmaya katılımı yeterlidir.

Duruşmalar delillerin tartışıldığı, sanık, müşteki ve tanıkların dinlendiği yargılamanın sözlü bölümüdür. Duruşmada söylenen sözler, talepler, iddia ve savunmalar kural olarak duruşma tutanağına geçirilir. **Ceza avukatı**, duruşmalarda gerek sözlü gerekse yazılı bir şekilde müvekkilini savunacaktır.

**Ceza avukatı**, **ceza davası** müvekkilinin arzu ettiği sonuç dışında karara bağlanırsa, kararı temyiz edecektir.
Mahkemede görülen dava karara bağlanıncaya, temyiz aşamasında temyiz incelemesi yapılıp sonuçlanıncaya kadar ceza avukatı, müvekkilinin bu yazının kapsamına sığmayacak kadar sayısız hakkını savunacaktır. Biz, bu kısa yazıda ortalama okuyucuya  ceza avukatının fonksiyonunu tanıtmak istedik. 

###Ceza avukatı ve Ceza davası


**Ceza avukatı,** aldığı **ceza davası** dosyasını özenle incelemeli, dava dosyasında önemli noktalara dair notlar alarak bu bilgileri müvekkili ile paylaşmalıdır. **Ceza avukatı,** **ceza davası** dosyasında müvekkili lehine veya aleyhine yer alan her türlü bilgiyi müvekkiline aktarmalıdır. Ceza yargılaması tarafların delilleri tartıştığı, gerektiğinde yeni delil sunduğu önemli bir süreçtir. Bu süreçte ceza avukatının hukuki yardımı birçok güçlüğün aşılmasına yardımcı olur.  

Her **ceza avukatı** bilir ki bir **ceza davası** yargılanan kişinin temel hak ve özgürlüklerine doğrudan müdahaleyle sonuçlanabilecek bir süreç başlatır. Bu nedenle avukat-müvekkil ilişkileri karşılıklı bilgilendirme temelinde, şeffaf bir şekilde yürümelidir.

###Ceza Davalarında Ceza Avukatı Tutmak Zorunlu mudur?

Türkiye'deki hukuk sisteminde zorunlu avukatlığın kapsamı yasayla tanımlanmıştır. Buna göre, yaşı küçük olanlar, kendini savunamayacak ölçüde malul, sağır ve dilsiz olan şüpheli, sanık veya müştekiler ile alt sınırı 5 yıldan fazla olan bir suçtan yargılanan şüpheli veya sanıklar **ceza avukatı** tutmak zorundadır. **Ceza avukatı** tutmaya maddi gücü yeterli olmayan vatandaşlar için Barolar tarafından ücretsiz **ceza avukatı** atanır.

###Ceza Avukatı Delil Toplama Yetkisine Sahip midir?

Deliller maddi gerçeği ortaya çıkarmaya yarayan en önemli ceza muhakemesi araçlarıdır. Delillere ulaşma olanağına sahip olmak, etkili bir savunma için zorunludur. **Ceza avukatı,** delil toplama konusunda bazı mesleki haklara sahiptir. Tüm kamu kurumları, avukatın istediği belgeleri incelemesine sunmakla yükümlüdür. Uygulamada, delillerin büyük bir kısmı soruşturma aşamasında savcılık aracılığıyla kovuşturma aşamasında mahkeme aracılığıyla istenmektedir.

**Ceza avukatı,** müvekkilinin lehine olan ve müvekkili tarafından kendisine verilen veya kendisinin ulaştığı tüm delilleri soruşturma aşamasında savcılığa, kovuşturma aşamasında mahkemeye sunabilir.

###Ceza Avukatlığı, Ceza Avukatı Olmak


Hukuk fakültesinde eğitim gören pek çok öğrenci **ceza avukatı** olmak ister. Halbuki **ceza avukatlığı,** avukatlığın en zor branşlarından biridir. **Ceza avukatı olmak,** avukatın özel hayatıyla iş hayatının iç içe geçmesine neden olur. **Ceza avukatı,** müvekkilinin ne zaman nerde soruşturmaya muhatap olacağını belirleyemeyeceğinden kendisini bir düzensizlik içinde bulur. Bu nedenledir ki **ceza avukatlığı,** bazen avukatın yaşamının da düzensizleşmesine yol açar. Yukarıda ifade ettiğimiz bazı soruşturma işlemleri gece vakti dahi yapılabilmektedir. Bu nedenle **ceza avukatı olmak,** kişinin mesleğine uygun bir yaşam tarzı edinmesini de zorunlu kılar.

###En iyi ceza avukatı, ağır ceza avukatı gibi söylemlere itibar etmeli miyim?

Yazımızın ilk paragrafında da anlattığımız üzere Türkiye'de avukatlık mesleği branşlaşmış değildir. Bu nedenle, en iyi ceza avukatı veya ağır ceza avukatı gibi sözler bir gerçeği ifade etmez. Bu söylemler halk dilinde yerleşmiş olmasına rağmen avukatlık mesleğinde herhangi bir karşılığı yoktur. **Ceza avukatı,** ilgilendiği ceza davasını avukatlık meslek kurallarına göre takip ederek sonuçlandırmaya çalışır. 



**Ataköy - Bakırköy** /**Avukat Baran Doğan**
