---
layout: blog
title: İsim Değiştirme ve Soyadı Değişikliği Davası
category: medeni-hukuk
googleAnahtar: isim değiştirme, soyadı değiştirme, ad soyadı değişikliği davası, isim değişikliği, isim değiştirme dava dilekçesi, avukat, florya avukat, bakırköy avukat, istanbul avukat
keyword: isim değiştirme, soyadı değiştirme, ad soyadı değişikliği davası, isim değişikliği, isim değiştirme dava dilekçesi, avukat, florya avukat, bakırköy avukat, istanbul avukat
summary: İsim Değiştirme Davası, Soyadı Değiştirme Davası, İsim ve Soyadı Değişikliği Davası Yetkili Mahkeme, Ad ve Soyisim Değiştirme Dava Dilekçesi ve Dava Dilekçesinin İçeriği, Gerekli Evraklar ve Prosedür
---

[Yeni İsminizi Nasıl Alırsınız? - ***HABERTÜRK GAZETESİ PAZAR EKİ RÖPORTAJIMIZ***](http://www.haberturk.com/yasam/haber/1059411-yeni-isminizi-nasil-alirsiniz)

---


##İsim Değiştirme veya Soyadı Değişikliğinin Hukuki Niteliği

**İsim değiştirme veya soyadı değişikliği,** kişinin şahsına sıkı surette bağlı olan hukuki niteliği itibariyle bir şahıs varlığı hakkını kullanmasıdır. İnsanın en önemli kimliklerinden biri ad ve soyadı olarak kabul edilir. Kişiler, toplum içinde ad ve soyadı ile bilindiğinden **isim ve soyadı değiştirme** belli bir hukuki prosedüre bağlıdır.

##İsim Değişikliği ve Soyadı Değiştirme Davası İçin Haklı Sebep

Medeni Kanun’un 27. maddesi gereği, **isim ve soyadı değiştirme davası** ancak haklı sebeplere dayanılarak açılabilir. 
Hemen belirtelim ki kanundaki haklı sebep kavramı, oldukça geniş bir çerçevede değerlendirilir. Haklı sebep, kişinin şahsi subjektif  sebeplerini de kapsar. Bu nedenle bir ad veya soyadı için kişinin ruhsal aidiyet hissetmemesi dahi değiştirme için bir gerekçe olarak kabul edilir.

Ad veya soyadının gülünç olması, bir travmayı hatırlatıyor olması, kötü tanınan bir şahsın ismiyle özdeşleşmesi, mesleki veya sanatsal gerekçeler gibi birçok sayısız sebeple **isim değiştirme** veya **soyadı değişikliği** davası açılabilir.


###İsim Değiştirme veya Soyisim Değişikliği İçin Yetkili Mahkeme

**İsim ve soyisim değiştirme davası,** ancak kişinin kendisi veya özel yetkili vekaletname verdiği avukat tarafından açılabilir. Yaşı küçük olan kişiler için dava, velayet hakkına sahip veliler veya vekaletname verecekleri avukat tarafından açılabilir.

İsim ve soyisim değişikliği davası için yetkili mahkeme Asliye Hukuk Mahkemesi’dir. Davacı, davayı ikametgahının bulunduğu yer Asliye Hukuk Mahkemesi’nde açabilir.

İsim ve **soyadı değiştirme** davasına Nüfus Müdürlüğü tarafından görevlendirilmiş bir memur davalı olarak katılır.

###İsim ve Soyadı Değiştirme Davası İçin Gerekli Evraklar Nelerdir?

**İsim ve soyadı değiştirme davası,** daha çok nüfus kayıtları üzerinden yürüyen bir davadır.  Bu nedenle davanın açılması için özel bir evrak aranmaz. Ancak, isim değişikliği ve özellikle soyadı değiştirme davasında talebe esas teşkil eden olgu özel bir evraka bağlıysa ilgili evrak delil olarak sunulabilir.

Kullanılan mevcut ad ve soyadı yüzünden sosyal hayatta bir karmaşa meydana gelmişse veya resmi işlemlerde yaşanan bazı karmaşıklıklar varsa, bu hususları ispatlayan belgeler isim değiştirme davası açılırken dava dosyası ile birlikte mahkemeye verilmelidir.

**İsim ve soyadı değiştirme** davasının en önemli delili tanık beyanlarıdır. Eğer isim açıkça gülünç değilse, bilinen kötü bir anlamı yoksa, yani biçimsel açıdan ismin olumsuz bir çağrışımı yoksa sübjektif durumların ispatı için tanık delili önemli hale gelmektedir.

###İsim ve Soyadı Değiştirme Dava Dilekçesi Nasıl Yazılır?

İsim ve soayadı değiştirme davasının dilekçesi, diğer dava dilekçelerinden farklılık arzetmez. Ancak davalı kısımda Nüfus Müdürlüğü hasım gösterilmelidir. Uygulamada çoğu zaman dava açan kişilerin isim değiştirme davası dilekçesinde anne-babayı davalı olarak gösterdikleri görülmektedir. Bu durum tamamen yaygın bir yanlış bilgiden kaynaklanmaktadır.

###İsim ve Soyadı “Düzeltme Davası” ile İsim ve Soyadı “Değiştirme Davası” Farkı

**İsim ve soyadı değiştirme davası** ile davacı, ad veya soyadını tümüyle değiştirmekte veya mevcut ismine yeni bir isim eklemektedir.

**İsim ve soyadı düzeltme davası** ile davacı, isminde mevcut olan bir hatayı ortadan kaldırarak ismi düzeltmektedir. Örneğin, nüfus kaydında Memet olan ismin Mehmet yapılması gibi.

Her iki davanın da hukuki niteliği aynıdır. Ancak isim veya soyadı düzeltme davalarında tanık dinlenmeden dahi hataların çoğu düzeltilebilmektedir. 

###İsim ve Soyadı Değiştirme Davasının Süresi

**İsim ve soyadı değiştirme davası,** gerekli prosedürler hızlı bir şekilde yerine getirildiğinde ilk celsede veya en geç ikinci celsede tamamlanır. Dava mahkemeden mahkemeye değişmekle birlikte 3 ay – 5 ay gibi bir sürede tamamlanır. 



###İsim ve Soyadı Değiştirme Davasının Hukuki Sonucu

Medeni Kanun (MK) md. 27 gereği, **ad ve soyadı değişikliği** kişinin diğer şahsi hallerinde değişiklik meydana getirmez. Yani, davacı tarafından açılan isim değiştirme davası sırasında kişinin diğer bilgileri (medeni hali, doğum yeri, nüfusa kayıtlı olduğu yer vs.) değiştirilemez.

Erkek eş soyadını değiştirdiğinde evlilik dönemi içinde kadının soyadı da değişir. Ayrıca, yaşı 18’den küçük çocukların veya evlatlığın soyadı da başkaca bir işleme gerek olmadan kendiliğinden değişir.

**Ad ve soyadı değiştirme davası** kabul edildiğinde mahkeme değişikliği yerel veya ulusal bir gazetede ilan ettirir ve nüfus kayıtlarında gerekli değişikliğin yapılması için mahkeme kararını nüfus müdürlüğüne bildirir.

###İsim ve Soyadı Değiştirme Kararına İtiraz Edilmesi

MK md. 27’ye göre, ad ve soyadı değişikliği nedeniyle herhangi bir şekilde zarar görenler, değişiklikten haberdar olunmasından itibaren 1 yıl içerisinde **isim ve soyadı değişikliği** kararının kaldırılması için dava açabilir. Ancak, belirtmek gerekir ki burdaki zarar gerçekçi, objektif ve ispatlanabilir bir zarar olmalıdır. Örneğin, ünlü kişilerden birinin akrabası ad ve soyadını aynen ünlü kişi gibi değiştirirse bu değişikliğin bir zarar doğurma ihtimali olabilir.



**Florya-Bakırköy-İstanbul Avukat Baran Doğan**
