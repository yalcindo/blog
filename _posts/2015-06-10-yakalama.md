---
layout: blog
title: YAKALAMA İŞLEMİ
category: ceza-hukuku
googleAnahtar: Yakalama işlemi, yakalama kararı, yakalama emri, müzekkereli yakalama, Bakırköy avukat, Bahçelievler avukat, Şirinevler avukat, ataköy avukat, ceza avukatı, istanbul avukat 
keywords: Yakalama işlemi, yakalama kararı, yakalama emri, müzekkereli yakalama, Bakırköy avukat, Bahçelievler avukat, Şirinevler avukat, ataköy avukat, ceza avukatı, istanbul avukat 
summary: Ceza muhakemesine göre yakalama kavramının ne anlama geldiği, yakalama işleminin nasıl yapıldığı, kaç çeşit yakalama işlemi olduğu anlatılmıştır.
---


##YAKALAMA


* Hakim veya mahkeme kararı olmadan suç şüphesi altında bulunan şahısların özgürlüklerinin geçici olarak fiilen kısıtlanmasıdır. **Yakalama,** daha çok fiili durumu tarif etmek üzere kullanılır.


* **Yakalama,** koruma tedbiri olması nedeniyle geçici niteliktedir. Yakalamada koruma tedbirlerine başvurulmasındaki genel amaçların yanı sıra, kişinin gözaltına alınması veya tutuklanması amacının gerçekleşmesinde bir araç olarak kullanılır.

Ceza Muhakemesi Kanunu’na göre resmi görevi olsun olmasın aşağıdaki koşullardan biri varsa  herkes yakalama yapabilir (CMK md. 90/1):

a) Kişiye suçu işlerken rastlanması,
 
b) Suçüstü bir fiilden dolayı izlenen kişinin kaçması olasılığının bulunması veya hemen kimliğini belirleme olanağının bulunmaması.

Bu bentte sayılan yakalama işlemin yapılabilmesi için, suçun teşebbüs aşamasında kalmış olmasının veya tamamlanmış olmasının hiçbir önemi yoktur.

* Şikayete tabi suçlarda, hiç kimse yakalama işlemi yapamaz. Örneğin basit hakaret halinde ne kolluk ne de herhangi vatandaş hakaret edeni yakalama hak ve yetkisine sahiptir.

* Çocuklara, beden veya akıl hastalığı, malûllük veya güçsüzlükleri nedeniyle kendilerini idareden aciz bulunanlara karşı suçüstü hallerinde, işlenen suçun soruşturması ve kovuşturması şikâyete bağlı olsa da, kişinin yakalanması şikâyete bağlı değildir (CMK. md. 90/3)


![Ceza avukatı](https://camo.githubusercontent.com/029479cdb2d3a39b36c124b6bc4112ffe58c91c3/687474703a2f2f692e68697a6c69726573696d2e636f6d2f6e32674f5a562e6a7067 "Ceza Avukatı")


###KAÇ ÇEŞİT YAKALAMA İŞLEMİ VARDIR?


**1-Müzekkeresiz Yakalama:** Bu yakalama şekli fiili durumdan kaynaklanan suç şüphesi altındaki kişinin özgürlüğünün kısıtlanması ihtiyacından kaynaklanan bir yakalamadır. (CMK md. 90)

**2-Müzekkereli Yakalama:** Müzekkereli yakalama ise kural olarak çağrı üzerine gelmeyen veya çağrı yapılamayan şüpheli hakkında yakalama emri çıkarılarak yapılan yakalamadır. (CMK 98)

“YAKALANAN KİŞİNİN MAHKEMEYE GÖTÜRÜLMESİ

(Değişik 6526 - 21.02.2014 m.7) (1) Hâkim veya mahkeme tarafından verilen yakalama emri üzerine soruşturma veya kovuşturma evresinde yakalanan kişi, en geç yirmi dört saat içinde yetkili hâkim veya mahkeme önüne çıkarılır.

(2) Yakalanan kişi, en geç yirmi dört saat içinde yetkili hâkim veya mahkeme önüne çıkarılamıyorsa, aynı süre içinde yakalandığı yer adliyesinde, mevcut değil ise en yakın adliyede kurulu sesli ve görüntülü iletişim sisteminin kullanılması suretiyle yetkili hâkim veya mahkeme tarafından bu kişinin sorgusu yapılır veya ifadesi alınır.”

 “YAKALAMA EMRİ VE NEDENLERİ
 
Madde 98 - (1) (Değişik fıkra: 25/05/2005-5353 S.K./10.mad) Soruşturma evresinde çağrı üzerine gelmeyen veya çağrı yapılamayan şüpheli hakkında, Cumhuriyet savcısının istemi üzerine sulh ceza hâkimi tarafından yakalama emri düzenlenebilir. Ayrıca, tutuklama isteminin reddi kararına itiraz halinde, itiraz mercii tarafından da yakalama emri düzenlenebilir.

(2) Yakalanmış iken kolluk görevlisinin elinden kaçan şüpheli veya sanık ya da tutukevi veya ceza infaz kurumundan kaçan tutuklu veya hükümlü hakkında Cumhuriyet savcıları ve kolluk kuvvetleri de yakalama emri düzenleyebilirler.

(3) Kovuşturma evresinde kaçak sanık hakkında yakalama emri re'sen veya Cumhuriyet savcısının istemi üzerine hâkim veya mahkeme tarafından düzenlenir.”

**Ataköy-Bakırköy-istanbul / Avukat Baran Doğan**
