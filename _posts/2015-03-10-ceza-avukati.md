---
layout: blog
title: Ceza Avukatı
category: ceza-hukuku
googleAnahtar: Ceza avukatı, avukat, ağır ceza avukatı, ceza davası, ceza avukatı arıyorum istanbul, istanbul avukat, bakırköy avukat, ataköy avukat
summary: Avukat, Ceza avukatı, Ağır ceza avukatı gibi kavramlar ve ceza avukatının savunma işlevi birkaç soruyla özetlenmiştir.
keywords: Ceza avukatı, avukat, ağır ceza avukatı, ceza davası, ceza avukatı arıyorum istanbul, istanbul avukat, bakırköy avukat, ataköy avukat

---

##Ceza  Avukatı ve Savunma


Avukatlık mesleğinin en zor alanlarından biri ceza avukatlığıdır. Hem kişi özgürlüğü açısından hem mağdur hakları açısından toplumun en hassas sorunlarıyla uğraşır. Esasen her avukatın yaptığı gibi **ceza avukatı** da savunma işlevini yerine getirmeye çalışır. Fakat **ceza avukatı**nın savunma işlevi diğer avukatlık branşlarının savunma işlevinden biraz farklıdır. **Ceza avukatı,** doğrudan kişi özgürlüğünü etkileyebilecek bir fonksiyon icra eder.

Savunmanın bu özellikli işlevi nedeniyle **ceza avukatı,** şüpheli veya sanığı savunurken müdafi olarak adlandırılır. Müdafi Arapça bir kelime olup koruyan, savunan, müdafaa eden anlamlarına gelir. Özel olarak ceza yargılamasında şüpheli veya sanığı savunan, haklarını koruyan ve onları yargılama işlemlerinde temsil eden avukatı tanımlamak için kullanılır.



###Ceza Avukatı Adında Ayrı Bir Avukatlık Alanı Var mıdır?


Türkiye’de bir branş olarak **ceza avukatı** adında ayrı bir avukatlık alanı mevcut değildir. 1136 sayılı Avukatlık Kanunu’na göre avukatlar her türlü davada müvekkillerini serbestçe savunabilir. Bu nedenle branşlaşma Türkiye’de yoktur. Fakat uygulamada **ceza davaları**na giren, soruşturmalarda şüphelileri savunan, müşteki veya mağdur vekilliği yapan, kısaca ceza hukukuyla ilgili işlemleri takip edip savunma görevi icra eden avukatlara halk dilinde ceza avukatı denilmektedir. 

###Ağır Ceza Avukatı Ne Demek?

**Ağır ceza avukatı,** ceza avukatı için belki de halk arasında en çok kullanılan deyimdir. Mevzuatta **ağır ceza avukatı** tanımlamasına denk düşen bir düzenleme yoktur. Daha önce de açıkladığımız üzere Türkiye'de **avukat,** her türlü davaya girme yetkisine sahiptir. Ağır ceza davaları ceza hukukunun en önemli bölümünü teşkil ettiğinden uygulamada bu davalara giren avukatlara **ağır ceza avukatı** denilmektedir. 

[![Ağır Ceza Avukatı](http://i.hizliresim.com/aD9j92.jpg)](https://hizliresim.com/aD9j92)

Günümüzde her meslek gibi avukatlık mesleği de uzmanlaşmaya doğru giderken mevzuatta bunun herhangi bir karşılığı yoktur. Bu nedenle, **ağır ceza avukatı** deyimi adliye pratiği içerisinde doğmuştur. Esasen, **ağır ceza avukatı** olarak nitelenen **avukat,** mahkemelerde her türlü ceza davasına da bakmaktadır. Örneğin, asliye ceza mahkemesinde yargılanan bir sanık **avukat** ararken çoğu zaman **"ağır ceza avukatı arıyorum"*** şeklinde beyanda bulunur. Bu durum da **ağır ceza avukatı** kavramının tüm ceza davalarına giren avukatı ifade etmek üzere, yani yukarıda anlattığımız **ceza avukatı** yerine kullanıldığını görmekteyiz.



###Ceza Avukatı Duruşmada Sanık Yerine Beyanda Bulunabilir mi?


**Ceza avukatı,** sanığı yalnızca temsil eder. Savunmanın sadece hukuki boyutuyla ilgili müvekkilini mahkeme nezdinde savunur. Yoksa savunduğu kişinin yerine geçip olayı anlatamaz. Yargılanan kişi olaya dair bilgi ve görgüsünü kendisi anlatacaktır. **Ceza avukatı,** sanığı temsilen delil sunabilir, sunulan delilleri değerlendirebilir, gerekli itirazları yapabilir; tanık, müşteki ve yargılama makamı dışında olup yargılamaya katılan diğer kişilere olayı aydınlatmak ve müvekkilini savunmak için sorular sorabilir.



###Ceza Avukatı Aynı Davada En Fazla Kaç Kişiyi Savunabilir?


**Ceza avukatı** aynı davada birden fazla kişiyi savunabilir. Savunduğu kişilerin sayısının önemi yoktur. Aynı anda yüzlerce kişiyi de savunabilir. Önemli olan savunduğu kişiler arasında menfaat çelişkisi olmamasıdır. Yani, **ceza avukatı**nın bir kişi hakkında yaptığı savunma, savunduğu diğer kişinin savunma haklarına zarar verebilecek veya onu daha iyi savunmasını engelleyebilecekse iki müvekkil arasında menfaat çelişkisi olduğu kabul edilir. Menfaat çelişkisi oluştuğu durumlarda **ceza avukatı** iki müvekkilinden birini savunmayı tercih etmek zorundadır. Aksi takdirde kişilerin savunmaları arasında meydana gelen menfaat çelişkisi nedeniyle savunma hakkı zarar görür.


[![Ceza avukatı](http://i.hizliresim.com/3ar9R5.jpg)](https://hizliresim.com/3ar9R5)


###Bir Davada Ceza Avukatının Görevi Ne Zamana Kadar Sürer?


Ceza avukatının görevi takip ettiği davanın karara çıkıp kararın kesinleşmesiyle son bulur. Karar kesinleşinceye kadar **ceza avukatı** davayı takip etmek zorundadır. Soruşturma aşamasında avukatlık görevi belli soruşturma işlemleri için ifa edilmekteyse o işlemin sonuçlanmasıyla da **ceza avukatı**nın görevi son bulur.


###Ceza Avukatı ve Suç Kavramı


Suç kavramı doğrudan toplumun kültürel, ekonomik ve siyasal yapısıyla da ilintili olduğundan **ceza avukatı,** toplumu çeşitli yönleriyle görebilen bir sosyolog gibidir. Her suç toplumun ne yönde bir sorunla karşı karşıya olduğunun habercisidir. Ekonomik sorunların arttığı dönemlerde hırsızlık, gasp, dolandırıcılık gibi suçların artması bunun en büyük örneğidir.

Toplumda ceza avukatının suçluları savunduğu şeklinde genel bir yanılsama vardır. Halbuki **ceza avukatı,** Ceza Muhakemesi Kanunu’nun kendisine verdiği yetkiye dayanarak savunmanın sadece hukuki yönüyle ilgilidir. **Ceza avukatı,** şüpheli veya sanıkla özdeşleştiği yönünde kanaatlerin oluşmasına neden olacak davranışlardan kaçınmakla yükümlüdür. 

**Ataköy-Bakırköy-İstanbul / Avukat Baran Doğan**
