---
layout: blog
title: Ceza Hukukunda Haksız Tahrik İndirimi
category: ceza-hukuku
googleAnahtar: Haksız tahrik, Haksız tahrik nedir? Haksız tahrik ceza indirimi, Ceza avukatı, avukat, ağır ceza avukatı, bakırköy avukat, ataköy avukat, istanbul avukat
keywords: Haksız tahrik, Haksız tahrik nedir? Haksız tahrik ceza indirimi, Ceza avukatı, avukat, ağır ceza avukatı, bakırköy avukat, ataköy avukat, istanbul avukat
summary: Haksız Tahrik Nedir? Haksız Tahrik Şartları Nelerdir? Haksız Tahrikte Dengenin Bozulması Kavramı, Haksız tahrik Nedeniyle Ceza İndirim Oranı, Haksız Tahrik İndirimi İle İlgili Yargıtay Kararları, Adam Öldürme Suçunda Haksız Tahrik İndirimi, Adam Yaralama Suçunda Haksız Tahrik İndirimi
---

##Haksız Tahrik Nedir?

**Haksız tahrik,** kişinin haksız bir fiilin kendisinde meydana getirdiği hiddet veya şiddetli elemin etkisi altında suç işlemesi halinde ceza sorumluluğunu azaltan bir **ceza indirimi** nedenidir.  **Haksız tahrik** altında suç işleyen kişinin kusur yeteneğinde bir azalma söz konusudur. Kusur yeteneğinde azalma meydana gelen fail, haksız tahrik altında suç işlediğinden ceza indiriminden yararlanır.

[![Haksız Tahrik Ceza İndirimi](https://camo.githubusercontent.com/2b7035669783ef35fa1042ff7a7a7810af52a369/687474703a2f2f692e68697a6c69726573696d2e636f6d2f6b67347961572e6a7067 "Haksız Tahrik")


## Haksız Tahrik Şartları

TCK md. 29, **haksız tahrik şartları**na ayrıntılı yer vermeden, “haksız bir fiilin meydana getirdiği hiddet veya şiddetli elemin etkisi altında suç işleyen kimsenin” ceza indiriminden yaralanacağını kabul etmiştir. **Haksız tahrik**in derecesi yapılacak **ceza indirimi** oranını da belirleyecektir.  Daha çok Yargıtay kararlarıyla belirlenen haksız tahrik şartları şunlardır:

###1- Haksız Tahrik Oluşturan Bir Fiil Bulunmalı

Fail, mağdurun kendisine dönük haksız bir fiil gerçekleştireceği zannıyla mağdura karşı bir suç işlerse **haksız tahrik** nedeniyle ceza indiriminden yararlanamaz. **Haksız tahrik** şartlarının oluşabilmesi için mağdurun faile karşı somut bir haksız fiil ika etmesi gerekir.  Ortada somut bir fiil olmadan failin mağdur hakkındaki kişisel kanaatleri, mağdurun geçmişi, fail ile mağdur arasındaki ilişki gibi kriterlerden hareketle failin haksız tahrik altında suç işlediği savunmasına bir hukuksal değer atfedilemez. Mantıksal çıkarım yoluyla somut bir fiil olmadan mağdurun faile karşı haksız bir fiil ika edeceği düşüncesi **haksız tahrik** uygulamasında kabul edilemez. Örneğin,  “bu adam zaten daha önce 3 kişi bıçaklamış, aramızda küçük bir tartışma çıkınca beni bıçaklayabileceğini düşündüm ve bıçakladım” şeklindeki bir savunma **haksız tahrik** nedeniyle ceza indirimi almak için yeterli değildir. Çünkü mağdurun faile dönük haksız tahrik teşkil eden somut bir fiili yoktur.

###2- Tahrik Oluşturan Fiil  “Haksız Bir Fiil” Olmalı

Mağdur tarafından faile karşı ika edilen fiil haklı bir nedenden kaynaklanıyorsa fail **haksız tahrik** nedeniyle ceza indiriminden yararlanamaz.  Fiilin haksız bir fiil olup olmadığı her somut olayda ayrı ayrı değerlendirilmelidir. Örnek vermek gerekirse, İstanbul’da komşu olan Ahmet  ve Ali adında iki komşu olduğunu kabul edelim.  Ahmet,  çöpü kapı önüne koyan komşusunu akşam vakti geç saatlerde uyarmış, komşusu Ali de Ahmet’in geç saatte kapısına gelmesine sinirlenerek yaşanan tartışmada Ali’yi bıçaklamıştır. Bu vakıada Ahmet’in fiili, apartman kurallarına aykırı davranan komşusu Ali’yi uyarmaktan ibarettir.  Saatin geç olması bir görgü kuralının ihlalidir. Geç vakitte kapının çalınması gerekçe gösterilerek **haksız tahrik**  nedeniyle ceza indiriminden yararlanılamaz. Çünkü fiil haksız bir fiil değildir.

###3-  Fail Öfke veya Şiddetli Elemin Etkisi Altında Kalmalı

**Haksız tahrik** altında hukuka aykırı bir fiil işleyen fail öfkeyle veya şiddetli bir elemin tesiriyle  hareket etmelidir. Failin öfkelenip öfkelenmediği veya şiddetli bir elemin tesiri altında hareket edip etmediği işlediği fiilden önceki davranışlarından anlaşılabilir. Örneğin, bir kişi kendisine küfrederken karşı tarafı sakinleştiren, ama bir hafta sonra ticari bir anlaşmazlık nedeniyle mağduru bıçaklayan kişi **haksız tahrik** nedeniyle ceza indiriminden yararlanamaz.

###4- İşlenen Suç Öfke ve Elemin Oluşturduğu Ruhi Durumun Sonucu Olmalı

Öfke veya eleme neden olan haksız fiil, failde ruhsal bir değişiklik yaratır. Failin ruh hali haksız fiilden önceki duruma göre oldukça değişmelidir.  Fail bir ruhsal tepki olarak mağdura karşı bir suç işlemelidir. Fail ruhsal bir tepkiyle değil de soğukkanlı bir şekilde mağdura karşı bir suç işlerse **haksız tahrik** hükümlerinden istifade edemez. Örneğin,  Bakırköy’de yaşayan Erkan, Büyükçekmece’de yaşayan Mehmet’i aralarındaki bir anlaşmazlık nedeniyle öldürmeyi 1 aydan beri planlamış, olay günü Bakırköy’den Büyükçekmece’ye kadar silahlı bir şekilde gelmiş, mağdurun eve dönmesini saatlerce beklemiş, mağdur gelince de kapıda mağdurla tartışmış ve mağdur kendisine hakaret etmiştir. Hakaretten sonra mağduru öldürmüştür. Erkan’ın mağdura karşı işlediği fiil hakaretten kaynaklanan ruhi bir tepki olarak **haksız tahrik** altında işlenmiş değildir. Fiil tasarlanmıştır, ruhsal bir tepkiyle işlenmediği için de haksız tahrik hükümleri uygulanamaz. 

###5- Haksız Tahrik Teşkil Eden Fiil Mağdurdan Çıkmalıdır

**Haksız tahrik** indiriminin uygulanması açsısından temel kural, ilk haksız hareketin mağdurdan sadır olmasıdır. Failin **haksız tahrik** hükümlerinden yararlanabilmesi için haksız tahrik teşkil eden fiilin bizzat mağdurdan kaynaklanması gerekir. Üçüncü kişilerin haksız fiili nedeniyle mağdura karşı bir suç işleyen fail haksız tahrik hükümlerinden istifade edemez. Örneğin, A şahsının kendisine “şerefsiz”  diyerek küfür etmesine sinirlenen B’nin, elindeki bıçakla A’nın kardeşini bıçaklaması halinde **haksız tahrik** hükümleri B hakkında uygulanamaz. Çünkü mağdurun kendisine karşı haksız bir fiili yoktur.

Mağdurun hareketi faile veya failin yakınlarına yönelik olabilir. Önemli olan haksız fiilin mağdurdan sadır etmiş olmasıdır.


##Haksız Tahrikte Dengenin Bozulması

Fail ve mağdurun karşılıklı haksız fiillerde bulunması halinde haksız tahrikte dengenin bozulup bozulmadığı incelenmelidir. Fail, haksız bir eylemle faili tahrik ettikten sonra karşılaştığı tepkiden dolayı tahrik altında kaldığını savunamaz. Ancak failin karşılaştığı tepki, kendi gerçekleştirdiği eylemle karşılaştırıldığında aşırı bir hal almışsa, başka bir deyişle tepkide açık bir oransızlık varsa, bu tepkinin edilmelidir. Örneğin,  A şahsı, B şahsına küfür etmiş, B’de kendisine küfreden  A’yı bıçaklamış, A da belinde bulunan silahla B’yi öldürmüştür. Bu somut vakıada A şahsı ilk haksız hareketi küfür ederek yapmış, B şahsı A’yı bıçaklayarak haksız tahrikte dengeyi bozmuş, A şahsı da kendisini aşırı bir tepkiyle bıçaklayan B’yi **haksız tahrik** altında öldürmüştür. Bu durumda haksız tahrikte denge bozulduğu için ilk haksız hareket  A’dan kaynaklansa bile A **haksız tahrik** hükümlerinden yararlanır.

##Haksız Tahrik ve Meşru Müdafaa İlişkisi

**Ceza avukatı,** mağdurun faile yönelttiği fiile karşı haksız tahrik mi yoksa meşru müdafaa savunması mı yapılması gerektiğini dikkatli bir şekilde analiz etmelidir. Çünkü, meşru müdafaa olarak düşünülen bir fiil, ulaştığı boyut itibariyle haksız tahrik derecesinde kalabilir. Mağdura yöneltilen fiilin meşru müdafaa amacıyla veya haksız tahrik altında yöneltilip yöneltilmediği faile ceza verilip verilmeyeceğini, ceza verilecekse hangi miktarda bir ceza verileceğini tayin edecektir.

Meşru Müdafaa ile ilgili ayrıntılı yazımız iiçin bakınız: [**Ceza Hukukunda Meşru Müdafaa**](http://barandogan.av.tr/blog/ceza-hukuku/mesru-mudafaa-mesru-savunma-nedir.html)

##Haksız Tahrik Halinde Ceza İndirim Oranı

**Haksız tahrik**  altında suç işleyen kişiye ağırlaştırılmış müebbet hapis cezası yerine onsekiz yıldan yirmidört yıla ve müebbet hapis cezası yerine oniki yıldan onsekiz yıla kadar hapis cezası verilir. Diğer hallerde verilecek cezanın dörtte birinden dörtte üçüne kadarı indirilir (TCK md. 29). Örneğin, haksız tahrik altında kasten adam öldürme suçu işleyen kişi tahrikin derecesine göre 12 yıl ile 18 yıl arasında cezalandırılır. Adam yaralama suçu işleyen kişinin belirlenen temel cezası 1/4 ile 3/4 arasında indirilir.

Bazı suçların haksız tahrik altında işlenmesi halinde ceza verilmemesini öngören özel düzenlemeler vardır. Örneğin, karşılıklı hakaret halinde taraflardan birine veya her ikisine ceza verilmeyebilir. Hakaret suçu ile ilgili ayrıntılı yazı için bakınız: [**HAKARET SUÇU ve CEZASI**](http://barandogan.av.tr/blog/ceza-hukuku/hakaret-sucu.html)

##Haksız Tahrik İndirimi Yargıtay Kararları     
![Yargıtay Kararları](https://camo.githubusercontent.com/2be050aa667abd3bc8a34e3fc9904851c84d4105/687474703a2f2f692e68697a6c69726573696d2e636f6d2f5a5672796e612e6a7067 "Haksız Tahrik Yargıtay Kararları")

---

* Şikayetçi, sanığın arabasına taş atmış, uyarılara rağmen taş atmaya devam etmiştir. Sanık şikayetçiye karşı yaralama işlediği eyleminin, şikayetçinin kendisine taş atmasından etkilenerek **haksız tahrik** altında işlediğini savunmuştur. Olayın gelişim tarzına göre sanık **haksız tahrik** hükümlerinden yararlandırılmalıdır ( Yargıtay 3. Ceza Dairesi – Esas No: 2014/34604, Karar No: 2015/11953, Tarih: 02.04.2015 ).

* Maktul faile karşı yumrukla saldırmış ve faili yaralamıştır. Fail olayda basit bir şekilde darp edilmiştir. Darp edilen fail mağdura saldırmış ve mağduru öldürmüştür. TCK md. 29, haksız tahrik altında adam öldürme suçu işleyen kişinin 12 yıl ile 18 yıl arasında cezalandırılması gerektiğini öngörmüştür. **Haksız tahrik** uygulaması yapılırken faile 16 yıl ceza verilmiştir. Failin maruz kaldığı darp basit bir darptır, bu nedenle üst sınırdan 18 yıl ceza tayini gerekir ( Yargıtay 1. Ceza Dairesi – Esas No: 2014/4878,  Karar No: 2015/860, Tarih: 23.02.2015).

* Bakkallık yapan mağdur, failin eşinin elini tutarak “seninle görüşelim, konuşalım” demiştir. Aile büyükleri araya girerek bu sorunu tatlıya bağlamıştır. Bu olaydan sonra sokakta karşılaştıklarında mağdur faile “ne bakıyorsun lan” demiştir. Mağdura av tüfeğiyle yakından ateş eden fail adam öldürmeye teşebbüs suçundan yargılanmalıdır. Mağdurdan kaynaklanan söz ve davranışlar nedeniyle failin cezasından 1/2 oranında yapılan indirim fazladır. TCK’nın 29. Maddesine göre 1/4 ile 3/4 oranları arasında yapılması gereken indirim, sanıkla eşine yönelen **haksız tahrik** oluşturan söz ve davranışların niteliği dikkate alınarak asgari orana yakın bir indirim olmalıdır ( Yargıtay 1. Ceza Dairesi – Esas No: 2013/6098,  Karar No: 2015/330, Tarih: 29.01.2015).

* Sanığın aşamalarda değişmeyen "... olay tarihinde polislere ne olduğunu, ne amaçla geldiklerini, Savcılıktan emniyetten izin alıp almadıklarını sorduğu, polislerin de yok diyerek dalga geçtikleri, üzerine çullandıkları, hatta balkondan atlamak suretiyle içeriye girip evin içinde kendisini dövdükleri,..." şeklindeki savunması, bu hususu doğrulayan adli rapor içeriği üzerinde durularak olayın başlangıcı ve gelişimi irdelenip hakkında TCK'nın 29. maddesi gereği **haksız tahrik** hükümlerinin uygulanması gerekip gerekmediğinin karar yerinde tartışılmalıdır ( Yargıtay 5. Ceza Dairesi – Esas No: 2013/11849,  Karar No: 2015/1407, Tarih: 20.01.2015 ).

* Maktulün eylemi sanığa hakaret etmekten ibarettir. Hakaretin oluşturduğu **haksız tahrik** altında maktulü öldüren faile 15 yıl ceza verilmiştir. TCK’nın 29. maddesine göre faile **haksız tahrik** nedeniyle 12 yıl ile 18 yıl arasında bir ceza belirlenmelidir.  Mağdurun hakaretten ibaret eylemi nedeniyle ceza verilirken en asgari oranda indirim yapılarak faile 18 yıl ceza verilmelidir ( Yargıtay 1. Ceza Dairesi – Esas No: 2014/2290,  Karar No: 2014/3973, Tarih: 17.09.2014 ).
Elinde kırık bira şişesi olan maktul hem failin üzerine yürümüş hem de tehdit ve küfür içeren sözler söylemiştir. Fail haksız tahrik altında maktulü bıçakla öldürmüştür. Fail hakkında haksız tahrik hükümleri uygulanarak 18 yıl ceza verilmiştir. Maktulün sergilediği haksız hareketin ulaştığı boyut dikkate alındığında faile verilen 18 yıl ceza fazladır. TCK’nın 29. maddesi gereği 12 yıl ile 18 yıl arasında uygun bir ceza tayin edilmelidir (Yargıtay 1. Ceza Dairesi – Esas No: 2014/2551,  Karar No: 2014/3485, Tarih: 11.06.2014)

* Sanık, ceza mahkemesi tarafından **haksız tahrik indirimi** yapılarak cezalandırılmıştır. Ceza davasının sanığı olan kişi maddi tazminat davasının davalısıdır. **Haksız tahrik** nedeniyle ceza mahkemesinde ceza indirimi yapılan davalı aleyhine hukuk mahkemesinde maddi tazminat hesaplanırken **haksız tahrik** nedeniyle maddi tazminattan indirim yapılması gerekir ( Yargıtay 4. Hukuk Dairesi – Esas No: 2012/5199, Karar No: 2013/4685, Tarih: 14.03.2013 ).

**Ataköy-Bakırköy-İstanbul** / **Avukat Baran Doğan**
 
