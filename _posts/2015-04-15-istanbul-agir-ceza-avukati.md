---
layout: blog
title: Ağır Ceza Avukatı ve Savunma
category: ceza-hukuku
googleAnahtar: Ağır Ceza avukatı, avukat, ceza avukatı, ceza avukatları, ağır ceza avukatları, ceza avukatı istanbul, istanbul avukat, bakırköy avukat
summary: Ağır ceza avukatı veya ceza avukatı gibi kavramlar ve ağır ceza avukatlarının savunma işlevi, kasten adama öldürme suçu, nitelikli dolandırıcılık suçu, zimmet suçu ve yağma suçu çerçevesinde tanıtılmıştır.
keywords: Ağır Ceza avukatı, avukat, ceza avukatı, ceza davası, ceza avukatı arıyorum istanbul, istanbul avukat, bakırköy avukat, ataköy avukat, ceza avukatları, ağır ceza avukatları
---


##Ağır Ceza Avukatı Nedir?

**Ağır ceza avukatı**, mevzuatta görev tanımı yapılmış bir avukatlık branşı değildir. Türkiye’de uzmanlaşma olmadığı halde halk arasında ağır ceza mahkemesinin yetkisine giren avukatları tanımlamak için **ağır ceza avukatı** deyimi kullanılır. Uygulamada asliye ceza mahkemesinin yetkisine giren davalara giren avukatlar içinde bu deyimin kullanıldığı görülmektedir. Biz de makalemizde halk arasında kullanılan biçimiyle **ağır ceza avukatı** kavramını kullanmayı tercih ediyoruz.

###![Ağır Ceza Avukatı](https://camo.githubusercontent.com/5128725cfb59d8a717d6fffeb82260a5c3732af2/687474703a2f2f692e68697a6c69726573696d2e636f6d2f5636446135522e6a7067 "Ağır Ceza Avukatı")

##Ağır Ceza Avukatı ve Savunma

Savunma faaliyeti, bir kişiye suç isnadı yapılmasıyla başlar. Ceza avukatının temel görevi de suç isnadıyla karşılaşan kişileri savunmaktır. Savunma faaliyeti hem maddi gerçeğin doğru bir şekilde ortaya konulmasını hem kişilerin savunma hakkını güvenceleyerek ceza muhakemesinin önemli bir parçası olarak işlev görür.

İddianame yargılanan kişiye karşı iddiaların derli toplu ortaya konulduğu son soruşturma belgesidir. Savcılık tarafından mahkemeye verilen iddianame, mahkeme tarafından kabul edildiğinde dava süreci başlar. Avukat, dava sürecinde yapacağı savunma ile iddianamenin çerçevesini  tartışarak hangi noktalardan iddianameye itiraz ettiğini mahkemeye anlatmalıdır.

**Ağır ceza avukatı** savunma yaparken suç vasfına dikkat etmelidir. Her suça dair iddia faaliyeti, hem suçun nitelendirilmesi hem de suçun unsurlarının oluştuğunu ispat etme faaliyetidir. Suç vasfını doğru tespit etmek, suç vasfına ve unsurlarına göre yerinde bir savunma yapmak çok önemlidir. Avukat, savunma işlevini yerine getirirken savunmanın çerçevesini suç vasfının özelliklerine göre belirlemelidir. 



###Adam Öldürme Suçu ve Ağır Ceza Avukatı

Kasten adam öldürme suçu, gerek suçun niteliği gerekse ceza miktarı yönünden savunmanın **ağır ceza avukatı** aracılığıyla yapılması zorunlu olan suçlardandır. Avukat, kasten adam öldürme suçunun basit veya nitelikli hallerinden hangisinin işlendiğine göre iddia ve savunma hazırlar. 

Suçun nitelikli hallerini ispat etmek bazen zor olabilir, ceza avukatı bu hallerin ispatlanması açısından iddia faaliyetine katkı sunabilir. Adam öldürme suçunun nitelikli hallerinin gerçekleşip gerçekleşmediği tarafların olay öncesi, olay sırasında ve sonrasındaki davranışlarını incelemek gerekir. **Avukat**, bir kasten adam öldürme vakıasını incelerken vakıanın tüm aşamalarını bir bütünlük içinde incelemelidir. Suçun nitelikli hallerini ortaya çıkarmak ince bir ayrıntının fark edilmesine bağlı olabilir. Adama öldürme suçunun nasıl gerçekleşebileceğine dair çok geniş bir perspektifle hareket edildiğinde suçun ispatına dair ayrıntıların gözden kaçması engellenir.

**Ağır ceza avukatı**, kasten adam öldürme suçunda haksız tahrik bulunup bulunmadığını özellikle araştırmalıdır. Suçun haksız tahrik altında işlenmesi halinde faile verilecek cezada indirim yapılabilecektir. Haksız tahrikin derecesi yapılacak indirimin oranını da belirleyecektir. Olayda haksız tahrik olup olmadığı, haksız tahrik varsa ne derecede olduğu ceza avukatı tarafından araştırılmalıdır.

Meşru müdafaa (meşru savunma) da adam öldürme suçu açısından avukatın dikkat etmesi gereken bir kavramdır. Meşru müdafaa halinde faile ceza verilmez. Filin meşru savunma altında işlenip işlenmediği çok hassas bir değerlendirme gerektirdiğinden ceza avukatı, bu hususa dair delillerin soruşturma aşamasından itibaren toplanmasını ve meşru savunmanın ispatlanmasını sağlamalıdır.


###![Ağır Ceza Avukatı](https://camo.githubusercontent.com/d54eed6bab26f4a1be7b8122bd2b18d63efefc2d/687474703a2f2f692e68697a6c69726573696d2e636f6d2f6d356f3638792e6a7067 "Ağır Ceza Avukatı")


###Nitelikli Dolandırıcılık Suçu ve Ağır Ceza Avukatı

[**Nitelikli dolandırıcılık suçu**](http://barandogan.av.tr/blog/ceza-hukuku/nitelikli-dolandiricilik-sucu-cezasi.html), birçok farklı şekillerde işlenebilen malvarlığı suçlarındandır. **Ağır ceza avukatı** nitelikli dolandırıcılık suçuna dair bir dava dosyasıyla ilgilendiğinde suçun hukuk bilgisi dışından teknik bilgi gerektirip gerektirmediğini araştırmalıdır. Bazı nitelikli dolandırıcılık suçu halleri hukuk bilgisi dışında teknik bilgi yardımı alınmasını gerektirebilir. Bu hallerde davanın savunma avukatı konunun uzmanından mütalaa almalıdır. Mesela, bilişim yoluyla nitelikli dolandırıcılık suçu (TCK md. 158/1-f) işlenmesi halinde, delillerin ortaya konulması açısından bilişim sisteminin incelenmesi gerekebilir. Ceza avukatı, bilişim sisteminin incelenmesi ihtiyacı ortaya çıktığında, bunu bir uzman vasıtasıyla yapmalıdır.

Nitelikli dolandırıcılık suçunun bir hukuki ilişkiye dayanan alacağı tahsil amacıyla işlenmesi halinde fail hakkında ceza indirimi uygulanmaktadır (TCK md. 159). Savunmayı yapan avukat, fail hakkında bu maddenin uygulanma ihtimali varsa delillerin bu yönüyle ortaya konulmasını sağlamalıdır.

Nitelikli dolandırıcılık suçu, suçun neden olduğu zarar giderildiğinde ceza indirimi yapılan ekonomik suçlardandır. Ceza avukatı, suçun ortaya çıkardığı zararın giderilmesi halinde ceza indirim oranının kanuna uygun belirlenip belirlenmediğini kontrol etmelidir.


###Yağma Suçu ve Ağır Ceza Avukatı

[**Yağma suçu**]( http://barandogan.av.tr/blog/ceza-hukuku/yagma-sucu-gasp-sucu.html), hem kişi özgürlüğünü hem de malvarlığı değerlerini hedefleyen en ağır suçlardan biridir.  **Ağır ceza avukatı** yağma suçu dosyasını incelerken suç vasfının doğru şekilde belirlenip belirlenmediğine dikkat etmelidir. Yağma suçu, şiddet ve tehditle işlenen bir hırsızlık suçu olarak nitelenebilir. O yüzden hırsızlık suçu ile yağma suçu birbirine karıştırılabilmektedir. Fiilin işlenmesi sırasında şiddet veya tehdit olup olmadığı sağlıklı bir savunma için yeterince incelenmelidir. 

Yağma suçu da hukuki ilişkiye dayanan alacağın tahsili amacıyla işlenirse failin cezasından indirim yapılabilecektir. Alacağın tahsili amacıyla suçun işlenip işlenmediği savunmayı yapan avukat tarafından etraflıca incelenmelidir.

Suçun meydana getirdiği zararın giderilmesi halinde ceza indirimi yağma suçu açısından da geçerlidir.  Avukat, mağdrun uğradığı zararın giderilmesi halinde bir ceza indirim hali olan etkin pişmanlık hükümleri gereği ceza indirimi yapılmasını savunmalıdır.

Özellikle yağma suçunun yoğun işlendiği şehirlerden biri olan İstanbul ağır ceza avukatı olarak çalışan avukatların, en karmaşık gasp suçu yargılamalarına katıldığı bir kenttir.

###![İstanbul Ağır Ceza Avukatı](https://camo.githubusercontent.com/ff6b5b8724002302067cf5a2e58741936968f8ad/687474703a2f2f692e68697a6c69726573696d2e636f6d2f6b4c416d52792e6a7067 "İstanbul Ağır Ceza Avukatı")

###Zimmet Suçu ve Ağır Ceza Avukatı

**Zimmet suçu**, kamu görevlisinin görevi sebebiyle kendisine teslim edilen veya muhafaza etmekle sorumlu olduğu malı kendisi veya başkasının zimmetine geçirilmesiyle oluşur. Zimmet suçu, esasen görevi kötüye kullanma suçunun özel bir şeklidir.

**Ağır ceza avukatı**, zimmet suçu yargılamasında mutlaka kamu görevlisinin yaptığı işin teknik boyutu konusunda ayrıntılı bilgi almalıdır. Çünkü, kamu görevlisinin yaptığı işin teknik açıdan görev sayılıp sayılmayacağı zimmet suçu yargılamasında oldukça önemlidir. Zimmet suçunun oluşup oluşmadığı konusunda detaylı bir hesap raporu alınması gereken bir husus tespit edilirse, konunun uzman bilirkişilerden savunmayı güçlendirecek özel bilirkişi raporu alınarak mahkemeye sunulmalıdır.

Zimmet suçu, suçun temel şekli itibariyle ceza miktarı 5 yıl ile 12 yıl arasında olan ağır ceza mahkmesinin yetkisine giren suçlardandır. Nitelikli zimmet suçu, 7.5 yıldan 18 yıla kadar hapis czeası gerektiren bir suçtur. Bu nedenle ağır ceza avukatı, zimmet suçu davasında tüm delilleri müvekkiliyle değerlendirerek, görev ilişkisini ve suçun oluşup oluşmadığını tartışmalıdır.

Zimmet suçu, etkin pişmanlık hükümleri uygulanabilecek suçlardandır. Zimmet suçu nedeniyle etkin pişmanlık uygulanıp uygulanmayacağı, hangi aşamada ne kadar indirim yapılabileceği avukat tarafından müvekkile bilgi olarak sunulmalıdır.

Zimmet suçu istatistiksel açıdan en çok Türkiye'nin İstanbul kentinde işlenmektedir.

###![istanbul ağır ceza avukatı](https://camo.githubusercontent.com/e03c5eec7772b00b322008094dd48de25aa65ad3/687474703a2f2f692e68697a6c69726573696d2e636f6d2f6d37645952562e6a7067 "Ağır Ceza Avukatı")

###İhaleye Fesat Karıştırma Suçu ve Ağır Ceza Avukatı

**İhaleye fesat karıştırma suçu**, kamu kurumlarının mal veya hizmet alımları ile kiralamalara ilişkin ihalelere fesat karıştırlmasıyla işlenen bir suçtur. Hileli davranışlarla bazı kimselerin ihaleye girmesini engellemek, yeterliliği olmayan kişi veya şirketlerin ihaleye katılımını sağlamak, malların şartnamedeki özelliklerine aykırı bir şekilde değerlendirmey alınması, gizli tutulması gereken bilgilerin saklanmayıp başkalarına aktarılması gibi hareketler ihaleye fesat karıştırma suçu oluşturur. 

İhaleye fesat karıştırma suçu, bağlı hareketli bir suçtur. Yani, suçun kanuni tanımında sınırlı bir şekilde sayılan hareketlerden birinin gerçekleşmesiyle suç oluşur. Kanuni tanımda yer almayan benzer nitelikteki hareketler suçun meydana gelmesine sebep olamaz.

**Ağır ceza avukatı**, ihaleye fesat karıştırma neticesinin doğmasına neden olan hareketleri tek tek değerlendirmeli, yargılama konusu fiilin TCK  235. maddede sınırlı bir şekilde sayılan hareketlerden olup olmadığını mahkemede tartışmalıdır. 


###Bilişim Suçları ve Ağır Ceza Avukatı

Bilişim suçları, internet, bilgisayar, cep telefonu, banka pos cihazları vb. gibi teknolojik araçlar kullanılarak suç işlenmesidir. Bilişim suçları, şu suçlardan oluşmaktadır: 1- Bilişim sistemine girme bilişim suçu, 2- Sistemi Engelleme, bozma, verileri yok etme veya değiştirme bilişim suçları, 3- Haksız çıkar sağlanan bilişim suçları, 4- Banka veya kredi kurumlarının araç olarak kullanılması suretiyle bilişim suçları, 5- Banka kartları veya kredi kartlarının kötüye kullanılması suretiyle bilişim suçu.

Ağır ceza avukatı, bilişim suçları nedeniyle yargılama yapılan bir davada ihtiyaç duyduğunda mutlaka teknik danışmanlık almalıdır. Bilişim suçları, özel soruşturma ve kovuşturma yöntemleri izlenerek açığa çıkartılan suçlardandır. Özellikle suçun ortaya çıkartılması amacıyla bilirkişiler vasıtasıyla teknik incelemeler yapılarak elde edilen veriler sayesinde faillere ulaşılmaktadır. teknik verilerin yetersiz olduğu durumlarda ceza muhakemesi hukukunun klasik delil yöntemleri de suçu ispat edebilmektedir. Örneğin, faili teknik incelemelerle tespit edilemeyen bir bilişim suçu, bazen tanık beyanlarıyla dahi ispatlanabilmektedir. 





**Ağır ceza avukatı**, hem sanık hakları açısından hem de maddi gerçeğin ortaya çıkarılması açısından yargının temel kurucu aktörlerinden biridir. 


**Bakırköy - İstanbul Avukat Baran Doğan**














