---
layout: blog
title: Gayrimenkul Avukatının İşlevi
category: gayrimenkul-hukuku
googleAnahtar: Gayrimenkul avukatı, avukat, gayrimenkul davası, taşınmaz tapu iptal ve tescil davası, bakırköy avukat, ataköy avukat, istanbul avukat, ceza avukatı
keywords:  Gayrimenkul avukatı, avukat, gayrimenkul davası, taşınmaz tapu iptal ve tescil davası, bakırköy avukat, ataköy avukat, istanbul avukat, ceza avukatı
summary: Gayrimenkul avukatı, Gayrimenkul avukatının işlevi, tapu iptal ve tescil davasında gayrimenkul avukatı, ortaklığın giderilmesi ve gayrimenkul avukatı, müdahalenin önlenmesi ve gayrimenkul avukatının özellikleri açıklanmıştır.
---


## Avukat ve Gayrimenkul Avukatı

[Avukat](https://barandogan.av.tr/blog/ceza-hukuku/avukat.html) veya **gayrimenkul avukatı,** gerek idari alanda gerekse yargısal alanda savunma işlevini yerine getiren yargının kurucu bir öğesidir. Türkiye’de avukatlık mesleği uygulamanın yol göstericiliğinde uzmanlaşmaktadır. Türkiye’de avukat, her türlü dava veya işi takip yetkisine sahiptir. Yasal olarak herhangi bir alanda mesleği icra etme zorunluluğu yoktur. Ama özellikle İstanbul gibi büyük şehirlerde uygulama, avukatları uzmanlaşmaya doğru yöneltmektedir. Bu nedenle yargısal pratik içerisinde halkın adlandırmasıyla taşınmazlar ile ilgili davalara giren avukatlara gayrimenkul avukatı denilmektedir.

### ![Avukat](https://camo.githubusercontent.com/c5b82190d9ea5fb035dd671ad88b1674b2591008/687474703a2f2f692e68697a6c69726573696d2e636f6d2f764c6b6d31342e6a7067 "Avukat")

## Gayrimenkul ( Taşınmaz ) Davalarında Gayrimenkul Avukatı Zorunlu mu?

Yürürlükteki mevzuata göre,  ceza avukatı ile sanığın temsil edilmesi gereken bazı ceza davaları hariç, diğer hiçbir davada *avukat* tutma zorunluluğu yoktur. Gayrimenkul davalarında da gayrimenkul avukatı tutma zorunluluğu yoktur. Taraflar davalarını kendileri açarak takip edebilirler. Fakat, taşınmaz davaları birçok teknik boyutu olan davalardır. Tarafların yapacağı en küçük usul hatası davanın usulden kaybedilmesine neden olabilir. Taşınmaz davalarının önemi nedeniyle bir gayrimenkul avukatı vasıtasıyla davanın takip edilmesi tarafların yapacağı muhtemel hataları ortadan kaldıracaktır.

## Gayrimenkul Avukatı ve Çeşitli Taşınmaz Davaları



### Men-i Müdahale ( Müdahalenin Önlenmesi ) Davası ve Gayrimenkul Avukatı


Men-i müdahale davaları gayrimenkul avukatlarının en sık açtığı dava türlerindendir. Herhangi bir taşınmazdan yararlanmak için ya taşınmazın sahibi olmak veya taşınmazın sahibinden icazet almak gerekir. Taşınmazın sahibinden onay alamadan bir taşınmazın herhangi bir şekilde kullanılması hukuka aykırıdır. Taşınmazın bu şekilde kullanılması, mülk sahibine men-i müdahale ( müdahalenin önlenmesi ) davası açma hakkı verir. Taşınmazın sahibi müdahalenin önlenmesi davasıyla taşınmazına yapılan saldırıyı ortadan kaldırır. Taşınmazın hak sahibi olmayan bir kişi tarafından işgali söz konusu ise işgalci taşınmazdan çıkarılır, hatta haksız işgalciden ecrimisil ( işgal tazminatı ) talep edilebilir. Birbiriyle bağlantılı birçok talep gayrimenkul avukatı tarafından sistemli bir davayla ileri sürülerek taşınmaz sahibinin hakkına kavuşması sağlanır.

### İzale-i Şuyu ( Ortaklığın Giderilmesi) Davası ve Gayrimenkul Avukatı

İzale-i Şuyu veya ortaklığın giderilmesi davası, bir taşınmaza birden fazla kişinin sahip olması halinde söz konusu olur. Paylı mülkiyette paydaşlar taşınmazın taksim şeklinde anlaşamayabilir. Bu durumda bir gayrimenkul avukatı vasıtasıyla ortaklığın sona erdirilmesi için izale-i şüyu davası açılır. Gayrimenkul avukatı, tapu kayıtlarını inceleyerek davayı tüm paydaşlara yöneltir. Bu davada taşınmazda pay sahibi olan tüm şahıslar davaya dahil edilir. Ortaklığın giderilmesi davası sonunda taşınmazın aynen taksimi mümkünse taşınmaz aynen taksim edilir. Aynen taksim mümkün değilse taşınmaz icra dairesi marifetiyle satılarak satış bedeli payları oranında paydaşlara verilir.

### Tapu İptali Davaları ve Gayrimenkul Avukatı

### ![Gayrimenkul Avukatı](https://camo.githubusercontent.com/16aebfd8c0c4f1f3c4fe5b654801604c1eab9834/687474703a2f2f692e68697a6c69726573696d2e636f6d2f6c794a566c6c2e6a7067 "Gayrimenkul Avukatı")

Tapu iptal davası, birçok nedenle açılabilir. Gayrimenkul avukatı, tapunun iptaline dayanak teşkil eden olguyu somutlaştırdıktan sonra davayı açar. Gayrimenkul avukatının açabileceği tapu iptal davalarının çeşitleri şunlardır:

#### Kamulaştırmaya Dair Tapu İptal Davası ve Gayrimenkul Avukatı

Kamulaştırma, kamu yararı gözetilerek herhangi bir kişiye ait taşınmazın mülkiyetinin tek taraflı bir idari işlemle kamuya geçirilmesidir. İdare, kamu yararı kararı aldıktan sonra herhangi bir kişiye ait taşınmazı kamulaştırabilir. Kamulaştırma işleminin tamamlanması için idarenin adli yargıda gayrimenkulün sahibi aleyhine tapu iptal ve tescil davası açması gerekir. İdarenin açtığı bu davada gayrimenkul avukatı davalı tarafta mülk sahibinin haklarını savunur. İdarenin kamu yararı kararı yerinde değilse, bu işleme karşı idari yargıda dava açılabilir. Tapu iptal ve tescil davası, idari yargıda açılan kamulaştırma kararının iptali davasının sonucundan etkilenecektir. Kamulaştırma kararı iptal edildiğinde, tapu iptal ve tescil davası davalı olan mülk sahibi lehine sonuçlanır. Gayrimenkul avukatı birbiriyle bağlantılı bu süreçleri takip ederek davanın taşınmaz sahibinin lehine bitmesini sağlamaya çalışır.

#### Kadastrodan Verilen Tapunun İptali ve Gayrimenkul Avukatı

Kadastro, bir bölgede bulunan arazilerin kayıt altına alınması, arazi özelliklerinin haritada ve kayıtlarda belirlenmesi ve nihayet arazide mülkiyet hakkı bulunanların tapu kaydına tescilini sağlayan devlet tarafından yapılan bir işlemdir. Arazilerde kadastro ( tapulama ) yapılırken arazinin boyutları, sınırları veya hak sahibinin kim olduğu konularında yanlış tespitler yapılabilmektedir. Gayrimenkul avukatı, tapu kayıtlarını ve kadastro tespit tutanaklarını inceleyerek arazi sahibinin herhangi bir hak kaybı varsa tapu iptal ve tescil davası açar. Kadastro işlemine itiraz süresi kaçmış ise bazı hak düşürücü süreler vardır. Örneğin, kadastrodan önceki döneme ait hak sahipliği iddiası için kadastronun yapılmasından itibaren 10 yıllık bir hak düşürücü süre vardır. Gayrimenkul avukatı, başkası adına tescil edilen veya sınırları yanlış çizilen taşınmaz için tapu iptal ve tescil davası açmadan önce zamanaşımı olgusunu öncelikle değerlendirir. Kadastro davaları en uzun süren davalardan olduğundan taraflar mutlaka bir gayrimenkul avukatı ile temsil edilmelidir.

#### Taşınmaz Satış Vaadi ve Gayrimenkul Avukatı

Taşınmaz satış vaadi, uygulamada çok çeşitli nedenlerle yapılmaktadır. Ama en sık yapılan taşınmaz satış vaadi sözleşmesi, kat karşılığı inşaat sözleşmesinden kaynaklanan taşınmazın satımı vaadidir. Kat karşılığı inşaat sözleşmesi uzun bir süreç içerisinde yerine getirilen, taraflara sözleşmenin uygulanması sürecinde hak ve borçlar yükleyen tam iki taraflı sözleşmelerdendir. Bu sözleşmede arsanın sahibi olan kişi arazisinin üzerine sözleşmeye uygun koşullarda bir yapı yapıldığı takdirde müteahhide taşınmazının bir bölümünü satma vaadinde bulunmaktadır. Bu sözleşmeler, gayrimenkul avukatı ile birlikte tanzim edilmelidir. Gayrimenkul avukatından sözleşmenin imzalanmasından yerine getirilmesine kadar tüm süreçler için hukuki danışmanlık alınmalıdır. Böylece tarafların taşınmaz üzerindeki hakları duraksamaya yol açmayacak biçimde netleştirilmiş olur.

#### Şufa Davası ( Önalım Hakkı Davası) ve Gayrimenkul Avukatı

Şufa hakkı veya diğer bir deyişle önalım hakkı, taşınmazın sahibi taşınmazı üçüncü kişilere sattığı takdirde, hak sahibine üçüncü kişiyle aynı koşullarla taşınmazı alma hakkı veren hukuken yenilik doğuran bir haktır. Önalım hakkının koşulları oluşmuşsa gayrimenkul avukatı aracılığıyla tapu iptal ve tescil davası açılabilir. Şufa davası, paylı mülkiyette pay sahibi olmaktan kaynaklanabileceği gibi sözleşmeden de kaynaklanabilir. Şufa hakkının kaynağına göre gayrimenkul avukatı açacağı davanın çerçevesini belirler.

#### Gayrimenkul Avukatı ve Miras Hukukundan Doğan Tapu İptal Davası

Taşınmaz sahibinin ölümüyle birlikte miras hukukundan kaynaklanan birtakım anlaşmazlıklar çıkabilir. Örneğin, mirasçılardan biri kendi saklı payına tecavüz edildiğini veya muvazaalı bir satış işlemi olduğunu iddia edebilir. *Gayrimenkul avukatı*, miras hukukunun kendine özgü normlarını da göz önüne alarak hak sahibi için tapu iptal ve tescil davası açabilir. Miras hukukundan kaynaklanan tapu iptal ve tescil davaları taraf sayısının çok olması nedeniyle oldukça uzun sürdüğünden gayrimenkul avukatı yoluyla dava açmak dava sürecinin uzamasını önler.


______________________________________________________________________________________________________________________________________

**Avukat Baran Doğan Hukuk Bürosu**

