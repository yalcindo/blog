---
layout: blog
title: Darbeye Teşebbüs Suçu (Darbe Suçu) ve Cezası
category: ceza-hukuku
googleAnahtar: Darbeye teşebbüs suçu, darbe suçu, darbeye teşebbüs suçunun cezası, darbeye teşebbüs suçu etkin pişmanlık,TBMM ve hükümete karşı suç, anayasayı ihlal, istanbul ceza avukatı
summary: Darbeye Teşebbüs Suçu Nedir? Darbe Suçu veya Darbe Girişimi, Anayasayı İhlal Suçu, Hükümete ve Yasama Organına (TBMM) Karşı Suç, Darbeye Teşebbüs Suçunun Cezası, Etkin Pişmanlık Ceza İndirimi ve Gönüllü Vazgeçme
keywords: Darbeye teşebbüs suçu, darbe suçu, darbeye teşebbüs suçunun cezası, darbeye teşebbüs suçu etkin pişmanlık,TBMM ve hükümete karşı suç, anayasayı ihlal, istanbul ceza avukatı
---

### ![istanbul ceza avukatı](https://camo.githubusercontent.com/f24abcba8f58bb01aef0b92787e06b188fde43a5/687474703a2f2f692e68697a6c69726573696d2e636f6d2f704244455a6e2e6a7067 "Ceza Avukatı")


## Darbeye Teşebbüs Suçu (Darbe Suçu) Nedir?

**Darbeye teşebbüs suçu**, 5237 sayılı TCK’nın “Anayasal Düzene ve Bu Düzenin İşleyişine Karşı Suçlar” başlıklı beşinci bölümünde çeşitli maddeler halinde düzenlenmiştir. Darbeye teşebbüs fiili ile (darbe suçu) TCK’nın üç temel maddesi ihlal edilebilir:

-	**Anayasayı ihlal suçu (TCK md. 309):** Türkiye Cumhuriyeti anayasasında yasama, yürütme ve yargı organlarından oluşan bir kuvvetler ayrılığı sistemi  ve anayasal düzen mevcuttur.  Anayasal düzenin ortadan kaldırılmaya, bu düzen yerine başka bir düzen getirilmeye çalışılması veya bu düzenin fiilen uygulanmasını önlemeye teşebbüs edilmesi halinde fail bu madde hükümleri gereği cezalandırılır. 
-	**Yasama organına karşı suç (TCK md. 311):**  Türkiye'de yasama organı, Türkiye Büyük Millet Meclisi (TBMM)’dir.  TBMM’nin ortadan kaldırılmaya çalışılması veya görevlerini kısmen veya tamamen yapmasının engellenmesine  teşebbüs edilmesi halinde bu madde hükümleri uygulanacaktır.
-	**Hükümete karşı suç (TCK md. 312):** Hükümete karşı suç, tipik darbe suçlarından biridir. Türkiye Cumhuriyeti Hükümetini ortadan kaldırmaya veya görevlerini yapmasını kısmen veya tamamen engellemeye teşebbüs edilmesi halinde bu madde hükümleri uygulanacaktır.

25 Temmuz  2016 tarihli darbe girişiminde işlenen fiiller nedeniyle failler açısından yukarıda açıklanan tüm maddelerin uygulanma koşulları mevcuttur. Ancak, yazımızın son kısmında faillere hangi cezanın nasıl uygulanacağına ayrıca değinilecektir.

### Darbeye Teşebbüs Suçunun Hukuki Niteliği

Darbeye teşebbüs suçları, TCK’da tehlike suçu olarak düzenlenmiştir. Yani, suç oluşturan fiilin cezalandırılması için neticenin gerçekleşmesi şartı bu suç tipleri açısından aranmamıştır.  Fiil neticesinde tehlikenin meydana gelmesi yeterli olup ayrıca neticenin gerçekleşmesi şart değildir. Darbe suçunun tamamlanması halinde, fiili gerçekleştirenlerin cezalandırılması imkanı da fiilen ortadan kalktığından bu suç tehlike suçu olarak düzenlenmiştir. 

### Darbeye Teşebbüs Suçlarının Özellikleri

* *Darbeye teşebbüs suçu*, herkes tarafından işlenebilir. Failin asker veya sivil olması, suçun bireysel olarak veya bir grup tarafından işlenmesinin önemi yoktur. Örneğin, asker kişilerin başlattığı 15 Temmuz 2016 darbe girişimine iştirak eden sivil kişiler veya emniyet mensupları da darbe suçu nedeniyle cezalandırılabilir.

* Darbeye teşebbüs suçundan bahsedebilmek için fail veya faillerin elverişli hareketlerle icraya başlaması gerekir. Suça hazırlık hareketleri  veya  suç işleme fikrinin ortaya atılması darbeye teşebbüs suçuna vücut vermez. Fail, icra hareketlerine başlamadan yakalanmışsa darbe suçu nedeniyle cezalandırılamaz. Ancak, fiili birlikte işlediği kişiler icraya başlamış ise failin kendisinin fiili icraya başlayıp başlamamasının bir önemi yoktur. Örneğin, 15 Temmuz darbe girişimi sırasında birlikte hareket ettiği kişilerin yolları kesmesi, halka ateş  etmesi  vb.  gibi fiiller işlemi halinde, failin hareketlerinin de icra aşamasına geçtiği (örgütsel suç nedeniyle) kabul edilir.

* Darbe girişimi suçu ne şekilde işlenmiş olursa olsun (Hükümeti ortadan kaldırma, TBMM’nin görevini yapmasının engelleme vs.) cebir ve şiddet suçun en önemli maddi unsurudur. Cebir ve şiddet kullanılmadan darbeye teşebbüs suçunun işlenmesi mümkün değildir. 

 *Darbeye teşebbüs sırasında kendisine verilen görevi yapmaktan gönüllü olarak vazgeçen kişilere gönüllü vazgeçme hükümlerinin uygulanıp uygulanmayacağı tartışılmalıdır. Eğer fail, gönüllü olarak icra hareketlerine girişmez veya giriştiği icra hareketlerinden vazgeçer  ve kendi çabalarıyla darbe suçunun tamamlanmasını veya suçun neticesinin meydana gelmesini önlerse TCK md. 36 hükümleri  tartışılmalıdır. TCK md. 36’da düzenlenen gönüllü vazgeçeme hükümleri gereği, gönüllü vazgeçen kişi vazgeçme anına kadar olan fiilleri ayrı bir suç teşkil etmediği takdirde darbeye teşebbüs suçu nedeniyle cezalandırılamaz.

### Darbeye Teşebbüs (Darbe Suçu)  ve Örgüt Üyeliği Suçu (TCK md. 314)

Daha önce de açıkladığımız üzere darbeye teşebbüs suçu (darbe suçu) hem bireysel hem de örgütsel olarak işlenebilen suçlardandır.  Suçun örgütlü olarak işlenmesi halinde faillerin hem  örgüt üyeliği suçunu düzenleyen TCK 314. madde çerçevesinde hem de darbeye teşebbüs suçları (TCK md. 311 veya TCK md. 312) nedeniyle cezalandırılması mümkün değildir. Örgütün kurucusu, yöneticisi veya üyesi olan kişiler ayrıca bu sıfatları nedeniyle cezalandırılamaz. Çünkü örgüt kuruculuğu, yöneticiliği veya üyeliği suçu  “geçitli suç” haline gelmekte, “amaç suç”  olan darbeye teşebbüs suçu içerisinde erimektedir.

Önemle belirtmek gerekir ki, darbe teşebbüsüne katılmadan sadece örgüt üyesi, kurucusu veya yöneticisi olan kişiler etkin pişmanlık ceza indirimi hükümlerinden yararlanabilir.

### Darbeye Teşebbüs Suçu ve Etkin Pişmanlık

[**Etkin pişmanlık,**]( https://barandogan.av.tr/blog/ceza-hukuku/etkin-pismanlik-ceza-indirimi.html) kişinin işlediği suçtan pişman olması, suçun meydana getirdiği olumsuzlukları gidermesi ve ceza adaletine olumlu davranışlarıyla katkı sunması halinde uygulanan bir ceza indirimi nedenidir.

Darbeye teşebbüs suçları olan Hükümete Karşı Suç (TCK md. 312), Yasama Organına Karşı Suç (TCK md. 311) veya Anayasayı İhlal Suçu (TCK md. 309) ile suçlanan failin etkin pişmanlık nedeniyle ceza indirimi alması mümkün değildir. Bu suçlar nedeniyle etkin pişmanlık ceza indirimi hükümleri TCK’da mevcut değildir.

### Darbeye Teşebbüs Suçunun Cezası Nedir? Nasıl Cezalandırılır?

Darbeye teşebbüs suçunun cezası, ağırlaştırılmış müebbet hapis cezasıdır (TCK md. 309, md. 311, md. 312). Failler, birden fazla maddeyi ihlal etse dahi herhangi bir maddedeki ceza ile cezalandırılmalıdır. Örneğin, 15 Temmuz 2016 tarihli darbe teşebbüsü suçu nedeniyle hem yürütme organına (TCK md. 312) hem de yasama organına karşı (TCK md. 311) suç işlenmesine rağmen faillere Anayasayı İhlal Suçunun (TCK md. 309) cezası ile tek bir ağırlaştırılmış müebbet hapis cezası verilerek cezalandırılması gerekir. 

Darbeye teşebbüs suçu sırasında failin işlediği [**kasten adam yaralama suçu,**]( https://barandogan.av.tr/blog/ceza-hukuku/kasten-adam-yaralama-sucu-cezasi.html)  [kasten adam öldürme suçu,](https://barandogan.av.tr/blog/ceza-hukuku/kasten-adam-oldurme-sucu-cezasi.html)  [**kişiyi hürriyetinden yoksun bırakma suçu,**]( https://barandogan.av.tr/blog/ceza-hukuku/kisiyi-hurriyetinden-yoksun-kilma-sucu-cezasi.html)  [**yağma suçu,**](https://barandogan.av.tr/blog/ceza-hukuku/yagma-sucu-gasp-sucu.html) gibi suçlar nedeniyle da ayrıca ilgili suçun cezası ile cezalandırılması gerekir.

*Darbeye teşebbüs suçu (darbe suçu)*, zorunlu müdafiliğe tabi olduğundan savunmanın mutlaka bir [**ceza avukatı**](https://barandogan.av.tr/blog/ceza-hukuku/ceza-avukatinin-islevi.html) tarafından yapılması gerekir.

______________________________________________________________________________________________________________________________________


**Avukat Baran Doğan Hukuk Bürosu**
