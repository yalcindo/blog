---
layout: blog
title: Adli Sicil Kaydının Silinmesi
category: ceza-hukuku
googleAnahtar: adli sicil kaydının silinmesi, sabıka kaydı nasıl silinir, adli sicil kaydı silme dilekçe örneği, Ceza avukatı, bakırköy avukat, ataköy avukat, 
summary: Hangi mahkeme kararlarının adli sicile işlenebileceği, adli sicil kaydının silinmesi, nasıl ve ne zaman adli sicil kaydı bilgilerinin silineceği, adli sicil kaydının silinmesine dair dilekçe örneğine kısaca yer verilmiştir.
keywords: adli sicil kaydının silinmesi, sabıka kaydı nasıl silinir, adli sicil kaydı silme dilekçe örneği, Ceza avukatı, bakırköy avukat, ataköy avukat, ağır ceza avukatı
---


##Adli Sicil Kaydı Nedir?


Kesinleşmiş mahkeme kararına dayanılarak kişiler hakkında ceza ve güvenlik tedbirlerine ilişkin bilgilerin kaydedildiği sisteme “adli sicil” denilmektedir. **Adli sicil kaydı**na halk dilinde **sabıka kaydı** da denilmektedir.

Kişinin işlediği herhangi bir suç nedeniyle hükmedilen ceza veya güvenlik tedbiri yaptırımının **adli sicil kaydı**na işlenebilmesi için mahkeme kararının kesinleşmesi gerekir. Kesinleşmeyen mahkeme kararları **adli sicil kaydı**nda yer almaz. 

Kural olarak ceza veya güvenlik tedbiri yaptırımı içeren her mahkumiyet kararı **adli sicil kaydı**na işlenir. Fakat, mahkeme hükmün açıklanmasının geri bırakılması (HAGB) kararı vermişse, bu karar **adli sicil kaydı**na işlenemez. HAGB kararları teknik olarak mahkumiyet olarak kabul edilmemektedir. Bu nedenle ayrı bir sisteme kaydedilirler.

[![Adli Sicil Kaydının Silinmesi](http://i.hizliresim.com/ngzZzR.jpg)](https://hizliresim.com/ngzZzR "Adli Sicil Kaydı")

###Hangi bilgiler adli sicil kaydına işlenir? Her mahkumiyet kararı adli sicil kaydına işlenir mi?


(1) Hapis cezasına mahkumiyet kararları **adli sicil kaydı**na işlenir. Hapis cezası nedeniyle kişi cezaevine konulduktan belli bir müddet sonra şartlı/koşullu salıverilmişse, koşullu salıverilme (tahliye) kararı da adli sicil kaydına işlenir. Koşullu salıverilmede denetim süresinin uzatılmasına ve koşullu salıverilme kararının geri alınmasına dair karar da **adli sicil kaydı**na işlenir.

(2) Kişi mahkum olduğu hapis cezasının infazını tamamlamışsa, hapis cezasının infazının tamamlandığına dair bilgi de **adli sicil kaydı**nda yer alır.

(3) Hapis cezası ertelenmişse, cezanın ertelendiğine dair bilgi ile birlikte kişinin tabi bulunduğu denetim süresi de yer almalıdır.  Ayrıca denetim süresinin yükümlülükler uygun ve iyi halli olarak geçirilmesi halinde cezanın infaz edilmiş sayılacağı hususu da **adli sicil kaydı**na işlenir. Eğer ertelenen hapis cezası, denetim süresinin yükümlülüklerine uyulmadığı için cezanın infaz kurumunda çektirilmesine karar verilmişse bu karar da **adli sicil kaydı**na yazılır.

(4) Adli para cezasına ilişkin mahkumiyet hükmü, adli para cezası ödenmişse ödenmek suretiyle infaz edildiği hususu, adli para cezası ödenmemişse tazyik hapsi suretiyle kısmen veya tamamen infaz edildiği hususu **adli sicil kaydı**na işlenir. Adli para cezası ile ilgili geniş makalemize şu linkten ulaşabilirsiniz: [Adli Para Cezası](http://barandogan.av.tr/blog/ceza-hukuku/adli-para-cezasi.html)

(5) Kısa süreli hapis cezasına seçenek yaptırıma mahkumiyet halinde buna dair karar **adli sicil kaydı**nda yer alır.

(6) Belli hakları kullanmaktan yoksun bırakılmaya dair istisnai bir hal veya mahkûmiyet hükmüyle bağlantılı olarak verilen, belli bir hak ve yetkinin kullanılmasının veya belli bir meslek veya sanatın icrasının yasaklanmasına ya da sürücü belgesinin geri alınmasına ilişkin karar da **adli sicil kaydı**na işlenir.

 (7) Türk vatandaşı hakkında yabancı mahkemeden verilmiş ve kesinleşmiş olan mahkûmiyet kararının Türk hukuku bakımından doğurduğu hak yoksunluklarına ilişkin olarak Cumhuriyet savcısının istemi üzerine mahkemece verilen karar **adli sicil kaydı**na işlenir.
 
(8) Ceza mahkûmiyetini bütün sonuçlarıyla ortadan kaldıran şikayetten vazgeçme veya etkin pişmanlık dolayısıyla verilen karar **adli sicil kaydı**na işlenir.

(9) Ceza zamanaşımının dolduğunun tespitine ilişkin karar **adli sicil kaydı**na işlenir.

(10) Genel veya özel affa ilişkin kanun; özel affa ilişkin Cumhurbaşkanlığı kararı **adli sicil kaydı**na işlenir.

(11) Askerî Ceza Kanununa göre verilmiş mahkûmiyet kararlarındaki ferî cezalar **adli sicil kaydı**na işlenir



###Hangi Kararlar Adli Sicil ve Arşiv Kaydında Yer Almaz?


1) Disiplin suçlarına ve sırf askerî suçlara ilişkin mahkûmiyet hükümleri **adli sicil kaydı**nda yer almaz.

2) Disiplin veya tazyik hapsine ilişkin kararlar **adli sicil kaydı**na kaydedilmez.

3) İdarî para cezasına ilişkin kararlar **adli sicil kaydı**nda yer almaz.

###Adli Sicil Kaydı ve Hükmün Açıklanmasının Geri Bırakılması

Kamu davasının açılmasının ertelenmesine ve hükmün açıklanmasının geri bırakılmasına ilişkin
kararlar, **adli sicil kaydı**nda kendilerine mahsus bir bölümde kaydedilirler. Normal bir **adli sicil kaydı ( sabıka kaydı )** belgesi alındığında bu bilgiler görünmez. Hükmün açıklanmasının geri bırakılması kararı ancak bir soruşturma veya kovuşturmayla bağlantılı olarak mahkeme, hâkim, askerî hâkim, Cumhuriyet Başsavcılığı veya askerî savcılık tarafından istenmesi halinde verilmek üzere **adli sicil kaydı**na kaydedilir


###Adli Sicil Kaydı Ne Zaman Silinir? Nasıl Silinir?


1) Eğer ceza ve güvenlik tedbirinin infazı tamamlanmışsa **adli sicil kaydı** infazın tamamlanmasıyla kendiliğinden silinmelidir. İnfazın tamamlanmasından anlaşılması gereken, ceza hapis cezasıysa bihakkın tahliye tarihi veya denetim süresinin son bulduğu tarihtir. Ceza adli para cezası ise, adli para cezasının ödendiği tarih veya tazyik hapsine çevrilmişse cezaevinden çıkış tarihidir. Örneğin, 3 yıllık kesinleşen cezası için 01.01.2010 tarihinde cezaevine giren, denetimli serbestlik uygulamasından yararlanarak 01.01.2011 tarihinde tahliye edilen bir kişinin **adli sicil kaydı ( sabıka kaydı )** 01.01.2013 tarihinden sonraki gün silinebilir hale gelecektir.

2) Ceza mahkûmiyetini bütün sonuçlarıyla ortadan kaldıran şikayetten vazgeçme veya etkin pişmanlık halinde **adli sicil kaydı** silinir.

3) Ceza zamanaşımının dolması veya genel af veya kişinin ölümü halinde **adli sicil kaydı** silinir.

###Adli Sicil "Arşiv Kaydı" Ne Zaman Silinir?

* Kural olarak hükümlüye ait **adli sicil kaydı** cezanın infaz edilmesinden sonra silinir, arşiv kaydına alınır. Arşiv kaydı ise 5 yıl sonra silinir. 

* Arşiv kaydına alınan mahkumiyet hükmü TCK dışındaki kanunların ceza mahkumiyetine bağladığı hak yoksunluklarına neden olan bir mahkumiyet ise; cezanın infazından sonra yasaklanmış hakların geri verilmesi kararı alınması halinde kaydın arşive alınması koşullarının oluştuğu itibaren 15 yıl, yasaklanmış hakların geri alınması kararı alınmamışsa kaydın arşive alınma koşullarının oluştuğu tarihinden itibaren 30 yıl geçemesiyle arşiv kaydı silinir. **Bu hüküm nedeniyle ceza mahkumiyetlerinin büyük bir kısmı 15 yıl veya 30 yıl süresince arşiv kaydında kalmaktadır.**

* Hükümlünün ölmesi, fiilin suç olmaktan çıkması gibi nedenlerle de arşiv kaydı silinir.

###Adli Sicil Kaydının Silinmesi Yargıtay Kararları  [![Yargıtay Kararları](http://i.hizliresim.com/zV8zNY.jpg)](https://hizliresim.com/zV8zNY "Adli Sicil Kaydı Yargıtay Kararları")
----

* *Hükümlü hakkında verilen 3 yıl 1 ay 15 gün hapis cezasının süre itibariyle anayasa'nın 76. maddesi kapsamında kaldığından ve adli sicil kanunu'nun 12. maddesinde öngörülen sürenin geçmemesi nedeniyle 5352 sayılı kanunun geçici 2. maddesinin 2. fıkrası uyarınca arşiv kaydından çıkartılması mümkün değildir.* Bu durumda ya yasaklanmış hakların geri alınması kararı yoluyla arşiv kaydına alınma tarihinden itibaren 15 yıl içinde veya bu karar alınmamışsa 30 yıl içinde silinebilir ( Yargıtay 1. Ceza Dairesi - Esas No: 2014/3725, Karar No: 2014/3727, Tarih: 4.7.2014 ).


* Evrakta sahtecilik suçundan 1 yıl 8 ay ceza alan hükümlünün cezası infaz edildiğinden **adli sicil kaydının silinmesi** mümkündür. Ancak adli sicil ve arşiv bilgilerinin silinmesi cezanın süresi ve suçun vasfı nedeniyle 5352 Sayılı Adli Sicil Kanununun geçici 2. maddesinin 2. fıkrası uyarınca aynı Kanunun 12. maddesine göre işlem yapılması zorunludur. Bu nedenle ya hükümlü yasaklanmış hakların geri alınması kararı alarak cezanın infazından itibaren 15 yıl içinde ya da bu karar olmadan cezanın infazından itibaren 30 yıl içinde arşiv kaydını sildirebilir ( Yargıtay 11. Ceza Dairesi - Esas No: 2013/11054, Karar No: 2013/9374, Tarih: 5.6.2013 ).


* Sanığın **adli sicil kaydının silinmesi** ve arşiv kaydına alınması mümkündür. Ancak sanık, 6136 sayılı Ateşli Silâhlar ve Bıçaklar ile Diğer Aletler Hakkında Kanun kapsamında 4.070.000 Türk lirası ağır para cezası ile cezalandırılmış olsa bile, ceza süresi yönünden değil, suç vasfı yönünden Adli sicil Kanunu'nun 12. maddesinin 2. fıkrası kapsamında kalan bir suç işlediğinden **adli sicil kaydının silinmesi** mümkün, ancak arşiv kaydının silinmesi için ya yasaklanmış hakların geri alınması kararı alarak cezanın infazından itibaren 15 yıl içinde ya da bu karar olmadan cezanın infazından itibaren 30 yıl içinde arşiv kaydını sildirebilir ( Yargıtay 8. Ceza Dairesi - Esas No: 2011/16743, Karar No: 2011/16146, Tarih: 15.12.2011 ).







###Adli Sicil Kaydının Silinmesi Dilekçe Örneği


Adli sicil kaydınız silinmemiş ise bir **ceza avukatı**na danışınız. **Adli sicil kaydı** koşulları gerçekleştiğinde kendiliğinden silinmelidir. Fakat adli sicil kaydınızda halen mahkumiyet hükmü görünüyor ise bunu sildirmek için Adli Sicil ve İstatistik Genel Müdürlüğü’ne bir dilekçeyle başvurarak **adli sicil kaydı**nızın silinmesini isteyebilirsiniz. Dilekçenizi istediğiniz herhangi bir yerden PTT vasıtasıyla gönderebilirsiniz. 

**Adli Sicil Kaydının silinmesi**ne dair dilekçeye şu linkten ulaşabilirsiniz: [Adli Sicil Kaydının Silinmesine İlişkin Dilekçe Örneği](http://barandogan.av.tr/blog/ceza-hukuku/adli-sicil-kaydinin-silinmesi-dilekce-ornegi1.html). 

Adli Sicil Kanunu'nun güncel tam metni için bakınız: [**ADLİ SİCİL KANUNU**](http://www.mevzuat.gov.tr/MevzuatMetin/1.5.5352.pdf)

**Ataköy-Bakırköy-İstanbul / Avukat Baran Doğan**
