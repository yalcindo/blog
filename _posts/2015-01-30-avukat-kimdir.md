---
layout: blog
title: Avukat Kimdir?
category: ceza-hukuku
googleAnahtar: avukat, avukatlık, avukat baran doğan
---
####Nasıl Avukat Olunur?

**Avukat** olabilmek için hukuk eğitimi veren 4 yıllık bir hukuk fakültesinden mezun olmak gerekir. Bir yıllık avukatlık stajının ardından **avukatlık** ruhsatı alınarak mesleğe ilk adım atılır. **Avukatlık** yapabilmek için **avukatlık** ruhsatı alan her **avukat**ın bir baroya kaydolması gerekir. Her il sınırı içinde ancak bir adet baro mevcuttur. **Avukat**lar, ancak bir ildeki baroya kaydolarak **avukatlık** mesleğini icra edebilirler. **Avukatlık** mesleğinde bağımsızlık çok önemli olduğundan, barolar ile avukatlar arasındaki ilişki astlık üstlük ilişkisi değildir. Barolar, **avukat**lar arasındaki mesleki dayanışmayı sağlamak, **avukat**ların haklarını korumak ve avukatlık mesleğinin işlevine uygun yerine getirilmesi için çaba sarf eder.

####Şeffaflık ve Dürüstlük

**Avukat,** **avukatlık** mesleğini icra ederken şeffaf olmalı, müvekkilini yaptığı işin tüm aşamaları hakkında bilgilendirmelidir. Müvekkilin talebi halinde dava dosyasında bulunan her türlü evraktan birer suret vermelidir. **Avukat,** müvekkiline davanın seyri hakkındaki hukuki görüşünün yanı sıra, davanın olası sonuçları hakkında müvekkiline bilgi sunmalıdır.

####Sır Saklama

**Avukat,** müvekkili ile ilgili her türlü bilgiyi gizli tutmalıdır. **Avukatlık** mesleği, karşılıklı güven ilişkisine dayanır. Bu nedenle **avukat,** davayla ilgili öğrendiği her şeyi sır olarak saklamak zorundadır. **Avukat**ın sır saklama yükümlülüğü, müvekkili aleyhine tanıklıktan çekinmeyi de kapsar. **Avukatlık** mesleği vesilesiyle öğrenilen sırların tutulması süresizdir. **Avukat** meslekten ayrılsa bile müvekkile ait sırları ifşa edemez.

####Avukat Kimdir? Avukat Ne Yapar?
 
•	**Avukat,** yargısal ve idari tüm kurumlarda müvekkilin haklarını savunan kişidir.

•**Avukat,** davada taraf olan kişi değildir. Müvekkilini savunurken hukuki ölçülere ve nezakete dikkat eder, kendisini davanın tarafı gibi gösterebilecek tutumlardan kaçınır.  **Avukat,** tarafların dava nedeniyle oluşan çekişme ve düşmanlıklarının dışında kalmalıdır. Böylece meseleye objektif yaklaşarak çözüm üretme şansını da arttırır.

•	**Avukat,** bir kimseye suç şüphesi altında bulunduğu bildirildiğinde bu kimsenin savunma hakkının güvencesi olarak savunmasını yapar.

•	**Avukat,** ceza davalarında sanığı, şikayetçiyi, müdahili savunabilir.

•	**Avukat,** alacak davalarında aynı davada olmamak koşuluyla hem alacaklının hem de borçlunun vekili olarak davaya katılabilir.

•	**Avukat,** boşanma davalarında aynı davada olmamak koşuluyla hem davacının hem de davalının avukatlığını üstlenebilir.

•**Avukat,** kural olarak mahkemede müvekkil hazır olmadan yapılabilecek tüm işlemleri yapabilir.

•	**Avukat,** her hukuki meseleyi bilen kişi değildir. **Avukat,** önüne gelen problemi çözmeye çalışan ve bu problemi çözerken hukuku yeniden üreten kişidir. **Avukatlık** mesleği için problem çözme sanatı da denilebilir.

•	**Avukat,** mesleğini icra ederken tam bir bağımsızlık içinde hareket eder. Bağımsızlığı zedeleyecek iş kabul etmemelidir.

***Avukat Baran Doğan***

