---
layout: blog
title: Özel Hayatın Gizliliğini İhlal Suçu Yargıtay Kararları
category: ceza-hukuku
googleAnahtar: Özel Hayatın Gizliliğini İhlal Suçu Yargıtay Kararları, Özel hayatın gizliliği, avukat, ağır ceza avukatı, istanbul ceza avukatı, bahçelievler avukat, hukuk bürosu
keywords:  Özel Hayatın Gizliliğini İhlal Suçu Yargıtay Kararları, Özel hayatın gizliliği, avukat, ağır ceza avukatı, istanbul ceza avukatı, bahçelievler avukat, hukuk bürosu
summary: Özel Hayatın Gizliliğini İhlal Suçu Yargıtay Kararları, Özel Hayatın Gizliliği ve Basın-Yayın, Özel Hayatın Gizliliği ve Gazetecilik, Habercilik ve Haber Yapma Hakkının Sınırları, Özel Hayatın Gizliliğini İfşa Suçu ve Haber
---




### ![Özel Hayatın Gizliliğini İhlal Suçu Yargıtay Kararları](https://camo.githubusercontent.com/851281becfafcc4fca5877d8989edf4990a63766/687474703a2f2f692e68697a6c69726573696d2e636f6d2f32386c6a42452e706e67 "Özel Hayatın Gizliliğini İhlal Suçu Yargıtay Kararları")

[Özel hayatın gizliliğini ihlal suçu,](https://barandogan.av.tr/blog/ceza-hukuku/ozel-hayatin-gizliligini-ihlal-sucu.html) kişinin özel hayatına dair başkaları tarafından bilinmesini istemediği özel alanına izinsiz girilmesini cezalandırmaktadır.

______________________________________________________________________________________________________________________________________

**YARGITAY 12. CEZA DAİRESİ - 2015/4183 esas - 2015/18747 karar**

______________________________________________________________________________________________________________________________________


"Özel hayatın gizliliğini ihlal suçundan sanığın mahkumiyetine ilişkin hüküm, sanık            	                         müdafii tarafından temyiz edilmekle, dosya incelenerek gereği düşünüldü:

Özel hayatın gizliliğini ihlal suçu, TCK’nın dokuzuncu bölümündeki özel hayata ve          hayatın gizli alanına karşı gizli suçlardan olup, salt gazetecilik mesleğini icra etmek ya da haber içerikli   bir internet sitesi kurmak, kişilerin özel hayatlarına koşulsuz ve sınırsız şekilde müdahalede     bulunma hakkı vermez. Bilinmesinde kamu yararı olan bir bilgiye ulaşmak saikiyle hareket        edilmesi ya da tesadüfen böyle bir bilginin öğrenilmiş olması halinde dahi bu sonuç değişmez.        Aynı şekilde; Cumhurbaşkanı, Başbakan, bakanlar, milletvekilleri, politikacılar, bürokratlar,  diplomatlar, bilim adamları, sanatçılar, sporcular gibi içinde bulundukları konum, mesleki     faaliyetleri veya görevleri nedeniyle kamuoyu tarafından tanınan kişilerin, özel hayatlarının  dokunulmaz ve gizli alanlarının, toplumda yer alan diğer kişilere oranla, daha sınırlı olması, bu   kişilerin özel hayatlarına, ağır, ölçüsüz ve haksız müdahale de bulunulabileceği anlamına gelmez.  Aksinin kabulü, kişilerin özel hayatlarını, Anayasal ve yasal korumadan yoksun bırakır. Basın ve      yayın organları; bilgi edinme, bilgiyi yayma, eleştirme, yorumlama ve eser yaratma haklarını kullanırken ve habere ulaşmada, kamu yararını gözetmek zorunda oldukları için, haber içeriğinin görünür gerçeğe uygun ve güncel olup olmadığını özenle irdelemek, haberin verilişinde tahkir edici bir dil kullanmayıp, ölçülülük ilkesine de uygun davranmak mecburiyetindedirler.                                   


Bu açıklamalar ışığında incelenen dosya kapsamına göre, cami imamı olarak görev yapan    mağdurun, rüyasında gördüğü bir şehidin talebine uygun olarak onun mezarının yerini değiştirmek amacıyla çok sayıda kişi ile beraber kazı çalışması başlatıp, bahsettiği şehidin mezarını tespit                 edememesine müteakip, sanığın sorumlusu olduğu internet sitesinde sanık tarafından hazırlanarak yayımlanan, “İmamın Şehit Rüyası Fos Çıktı” başlıklı haberde, kazı ile ilgili yaşananların yanı sıra,   mağdurun daha önce görev yaptığı yerin muhtarı olarak ifade edilen kişinin atıfla,                        mağdur hakkında, “İmam…silahla yaralamadan tutuklandı ve hapse atıldı. Aylarca içeride yattı.           Tabanca ile vurduğu kişi yaralı kurtuldu. İmamda bir müddet sonra tahliye edildi…çıktığında eski         eşi ve çocuklarının annesi ile bilmediğimiz bir nedenle ayrıldı. Sonradan ikinci bir evlilik yaptı…cezaevinde kaldığı sırada psikolojik tedavi gördü…” şeklinde ibarelere yer verilmesinden            dolayı sanığın TCK’nın 134/1-1. maddesinde özel hayatın gizliliğini ihlal etme suçunu işlediğinin iddia edildiği olayda, haber içeriğinin gerçeğe uygun ve güncel olduğu, verilişinde toplumsal ilgi                                            bulunduğu kabul edilebilir ise de, daha önce kamuoyu tarafından bilinmeyen ve cami imamı olarak            görev yapan mağdurun, eşinden ayrılık ikinci kez evlendiğine ve yaklaşık 12-13 yıl önce bir silahla              yaralama olayına karışıp, bu nedenle cezaevinde bulunduğu esnada psikolojik tedavi gördüğüne        ilişkin açıklamaların, mağdurun farklı basın ve yayın organlarınca haberinin yapılmasına ve               toplumun dikkatini çekmesine neden olan kazı olayı ile fikri bağlantısının bulunmamasından dolayı             haber verme hakkı sınırları içerisinde hareket edildiği ve hukuka uygun çerçevenin dışına                                  çıkılmadığı kabul edilemeyeceği gibi, mağdurun geçirdiği adli soruşturmanın ve soruşturma                     sırasındaki davranışlarının, aradan geçen uzun zaman dilimine nazaran, özel hayatı kapsamında yer            aldığı gözetildiğinde, içeriğini öğrendiği mağdura ait kişisel verileri ve mağdurun özel yaşam          alanındaki olayları, kamu yararı bulunmadığı halde ifşa eden sanık hakkında, TCK’nın 134/1-1.               maddesinde tanımlanan özel hayatın gizliliğini ihlal suçundan mahkumiyet kararı verilmesine dair        yerel mahkemenin kabulünde bir isabetsizlik görülmemiştir.                                                                                                               


TCK’nın 134/2. maddesinde, kişilerin özel hayatına ilişkin görüntü veya seslerin ifşa               edilmesi eylemi suç olarak düzenlenmiş olup, mağdurun kişisel ve ailevi hayatına ilişkin özel                                               bilgilerinin başkalarına açıklanması eyleminin TCK’nın 134/1. maddesindeki özel hayatın                                         gizliliğini ihlal suçu kapsamında değerlendirilebileceği ve yerel mahkemenin uygulamasının da bu yönde olduğu anlaşıldığından, tebliğnamedeki, sanığın eyleminin TCK’nın 134/2. maddesindeki                     özel hayatın gizliliğini ihlal suçunu oluşturacağına ilişkin suç vasfına yönelik eleştiriye iştirak                                           edilmemiştir. 


Özel hayatın gizliliğini ihlal suçu nedeniyle sanığın TCK 134/1 maddesi gereği mahkumiyetine ilişkin ssul ve yasaya uygun yerel mahkeme hükmün ONANMASINA karar verilmiştir."               


### ![İstanbul Ceza Avukatı](https://camo.githubusercontent.com/f24abcba8f58bb01aef0b92787e06b188fde43a5/687474703a2f2f692e68697a6c69726573696d2e636f6d2f704244455a6e2e6a7067 "İstanbul Ceza Avukatı")


Yukarıdaki yargıtay kararı ile özel hayatın gizliliğini ihlal suçu ile gazetecilik, haber yapma hakkı, basın yayın faaliyeti arasındaki ilişki tartışılmıştır. 


**Şirinevler- Bahçelievler-İstanbul Avukat Baran Doğan Hukuk Bürosu**

______________________________________________________________________________________________________________________________________

**Hukuk Bürosu Not:**

Türkiye’deki avukatlık uygulamasında, ceza avukatı veya ağır ceza avukatı adı altında ayrı bir avukatlık branşı mevcut değildir. Uygulamada halk tarafından ceza davalarını takip eden avukatlara ceza avukatı denildiğinden biz de [ceza avukatı](https://barandogan.av.tr/blog/ceza-hukuku/ceza-avukatinin-islevi.html) kavramını kullanmaktayız.

