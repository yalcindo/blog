---
layout: blog
title: Bazı Suçlarda Ceza İndirimi ve Etkin Pişmanlık
category: ceza-hukuku
googleAnahtar: Etkin pişmanlık, ceza indirimi, Ceza avukatı, hırsızlık suçu, mala zarar verme suçu, yağma suçu, dolandırıcılık suçu, uyuştucu madde kullanma suçu, ceza davası, ceza avukatı arıyorum istanbul, Bakırköy Ataköy Şirinevler avukat Baran Doğan
summary: Etkin Pişmanlık Nedir? Etkin Pişmanlık Nedeniyle Ceza İndiriminden Nasıl ve Ne Şekilde Yararlanılır? Etkin pişmanlık hükümlerinden kimler yararlanır? Ceza kanunundaki etkin pişmanlık ve ceza indirimi hükümleri, Hırsızlık suçu, mala zarar verme suçu, yağma suçu (gasp suçu), dolandırıcılık suçu, güveni kötüye kullanma suçu, uyuşturucu madde kullanma suçu, hakaret suçu, tehdit suçu, kişiyi hürriyetinden yoksun kılma suçunda etkin pişmanlık ve ceza indirimi konularına değinilmiştir. konularına değinilmiştir.
---
---
---

###Etkin Pişmanlık Nedir?
---

**Etkin pişmanlık,** kişinin işlediği suçtan dolayı özgür iradesiyle sonradan pişman olması, suç teşkil eden fiilin meydana getirdiği olumsuzlukların giderilmesi ve ceza adaletine olumlu davranışlarıyla katkı sunması halinde atıfet hükümlerinin uygulanmasını sağlayan bir ceza hukuku kurumudur  (Not: Bu tanım yalnızca adli suçlar için geçerlidir). Kişinin **etkin pişmanlık** göstermesi halinde suçun niteliğine göre **ceza indirimi** veya cezalandırılmaması sonucu ortaya çıkar.

**Ceza indirimi,*** TCK (Türk Ceza Kanunu)’da farklı nedenlerle uygulanabilen hem bir cezanın bireyselleştirilmesi hem de bir atıfet (af) kurumudur. Biz, bu yazımızda bir cezanın affı kurumu olarak **etkin pişmanlık ve ceza indirimi** kurumlarından bahsedeceğiz.

###Etkin Pişmanlık Nedeniyle Ceza İndiriminden Nasıl ve Ne Şekilde Yararlanılır?
---

TCK (Türk Ceza Kanunu) sisteminde iki yöntemle **etkin pişmanlık** hükümlerinden yararlanarak **ceza indirimi** almak mümkündür: 

Birinci yöntem, yargılanan kişinin, soruşturma veya kovuşturma aşamalarında suç ortaklarını, suça yardım edenleri, azmettirenleri savcılığa veya mahkemeye bildirerek suçun ortaya çıkmasını ve suç faillerinin cezalandırılmasını temin etmesiyle **etkin pişmanlık** hükümlerinden yararlanarak **ceza indirimi** almasıdır.

İkinci yöntem, işlenen suç nedeniyle mağdurun uğradığı zararın aynen geri verme veya tazmin etme suretiyle giderilmesi halinde sanığın **etkin pişmanlık** hükümlerinden yararlanarak **ceza indirimi** almasıdır.

###Kimler Etkin Pişmanlıktan Ceza İndirimi Alabilir?
---

**Etkin pişmanlık**tan yararlanacak kişi, suça azmettiren, suç teşkil eden fiili doğrudan işleyen veya yardım eden kişilerden biri olabilir. Önemli olan verilen bilgiyle suçun aydınlatılması ve suçun işlenmesine katılanların cezalandırılmasının teminidir. 

###Etkin Pişmanlık Halinde Ceza İndirim Oranı Nedir?
---

TCK, yargılanan kişinin suç teşkil eden fiili veya fiilin kimler tarafından işlendiğine dair bilgiyi hangi aşamada verdiğine göre **ceza indirimi** yapmaktadır. İşlenen suçun niteliğine ve vehametine göre indirim oranı belirlenmektedir. TCK, çoğu zaman **etkin pişmanlık** halinde uygulanacak indirimin en üst sınırını belirleyerek hakimin TCK’nın belirlediği bu üst sınırı aşmamak kaydıyla cezada indirim yapmasını öngörmüştür. Örneğin bir suç ile ilgili kanunda “yarısına kadar indirilir” ibaresi varsa, hakim olayın özelliğine göre yarısı kadar değil, örneğin 1/3 oranında indirim yapabilecektir. Yani, kanunun ceza indirimi için üst sınır belirlediği durumlarda hakim bu sınırı geçemeyecek, fakat sınırın altında indirim oranı uygulayabilecektir.

**Etkin pişmanlık** nedeniyle hangi suçlarda ne oranda ceza indirimi yapılabileceğine her suç için ayrı ayrı aşağıda değinilecektir.

###Etkin Pişmanlık Hangi Suçlarda Uygulanır? Ceza İndirimi Hangi Suçlarda Geçerlidir?
---
Etkin pişmanlık kurumu, hem suçun aydınlatılması hem ortaya çıkarılamayan faillerin yakalanarak cezalandırılması hem de bilgiyi verenin kısmi olarak affedilmesini sağlayan bir ceza hukuku enstrümanıdır.

TCK, aşağıdaki suçlarda bu kurumun uygulanmasını düzenlemiştir:

####1-) Yağma Suçu (Gasp Suçu) Nedeniyle Etkin Pişmanlık ve Ceza İndirimi (TCK 168/1-3)

**Yağma suçu (Gasp suçu),** cebir ve tehditle işlenen bir suç olduğundan mağdurda büyük bir yıkım yaratır. Bu nedenle, olayın ortaya çıkarılması ve faillerin cezalandırılması için **etkin pişmanlık** hükümlerine yer verilmiştir. 

**Yağma suçu**nu teşkil eden fiili işleyen kişinin, **mahkemede dava açılmadan önce** mağdurun zararını gidermesi veya suçu birlikte işlediği kişileri, azmettireni, yardım edeni açıklaması halinde yağma suçunda ½ oranına kadar indirim yapılır. Örneğin, yağma suçunun nitelikli şeklinde 10 yıl ceza alabilecek bir fail,  ½ oranında **etkin pişmanlık ceza indiriminden** ve takdiri indirimden yararlandığı takdirde toplamda 4 yıl 2 ay ceza alacaktır.

**Gasp suçu**nu işleyen kişi, mahkemede dava açıldıktan sonra fakat hüküm verilmeden önce söz konusu bilgileri verir veya zararın giderirse yargılamanın bu aşamasında 1/3 oranında indirimden yararlanır.

Suç konusu malın kısmen geri verilmesi veya kısmen tazmin edilmesi halinde ceza indirimi uygulanabilmesi için mağdurun indirime rıza göstermesi gerekir.

Mahkemede hüküm verildikten sonra **etkin pişmanlık nedeniyle ceza indirimi**nden yararlanılamaz.

####2-) Mala Zarar Verme Suçu, Hırsızlık Suçu, Dolandırıcılık Suçu, Güveni Kötüye Kullanma Suçu Nedeniyle Etkin Pişmanlık ve Ceza İndirimi (TCK 168/1-2)

**Mala zarar verme suçu,** doğrudan malvarlığına yönelik bir suç olduğundan **etkin pişmanlık** nedeniyle **ceza indirimi**nin en kolay uygulanabileceği suçlardandır.

**Hırsızlık suçu,** gasp suçunun daha hafif halidir. Yani başkasına ait mal alınırken mağdura cebir ve şiddet uygulanmamaktadır. Bu nedenle bu suç açısından da zararın giderilmesi etkin pişmanlık açısından önem kazanmaktadır.

**Dolandırıcılık suçu,** hile ve desiseyle mağdurun kandırılarak malvarlığı değerlerinin elinden alınması nedeniyle meydana gelir.

**Güveni kötüye kullanma suçu,** kendisine tevdi edilen malvarlığı değerlerinin tevdi amacının dışında kendisine veya başkasına menfaat sağlama amacıyla kullanılma yoluyla oluşur. 

Mala zarar verme suçu, dolandırıcılık suçu, hırsızlık suçu, güveni kötüye kullanma suçu, işlediği iddia edilen kişi;

•	Mahkemede dava açılmadan önce yani savcılık aşamasında, suça ilişkin bilgi verir ve suçu birlikte işlediği kişileri, azmettireni, yardım edeni açıklarsa veya mağdurun uğradığı zararı tazmin ederse, kendisi hakkında suça ilişkin cezada 2/3 oranına kadar **ceza indirimi** yapılır.

•	Mahkemede dava açıldıktan sonra, fakat hüküm verilmeden önce suça ilişkin bilgi verir veya mağdurun uğradığı zararı tazmin ederse kendisi hakkında ½ oranına kadar **ceza indirimi** yapılır.

Örneğin, mala zarar verme suçunun nitelikli halinin işlenmesi nedeniyle 1 yıl ceza alabilecek sanık, dava açılmadan önce, yani soruşturma aşamasında bilgi verir veya zararı giderirse cezası takdiri indirimle birlikte 3 ay 10 güne kadar inebilir.
Örneğin, nitelikli hırsızlık suçunda 2 yıl ceza alabilecek bir sanık, mahkemede dava açıldıktan fakat hüküm verilmeden önce mağdurun uğradığı zararı giderirse **etkin pişmanlık** hükümlerinden yararlanır, cezasından ½ oranında indirim yapıldığında takdiri indirimle birlikte cezası toplam 10 aya inebilir.

**Hırsızlık suçunda,** malın değerinin az olması veya hırsızlığı yapanın zorunlu ihtiyacını karşılamak için fiili işlemiş olması halinde failin **cezasından indirim** yapılabileceği gibi faile ceza verilmeyebilir. Ayrıva hırsızlık suçunda, hırsızlık konusu mal üzerinde ortaklık varsa veya bir alacağı tahsil amacıyla yapılmışsa ceza indirimi uygulanarak  2 aydan 1 yıla kadar hapis veya adli para cezasına hükmedilir.

Yukarıda anlatılan tüm suçların eşlerden biri aleyhine işlenmesi halinde, üstsoy veya altsoy ile bu derecede kayın hısımları aleyhine işlenmesi halinde, aynı konutta birlikte yaşayan kardeşlerden biri aleyhine işlenmesi halinde fail hakkında cezaya hükmolunamaz. Yukarıdaki tüm suçların, haklarında ayrılık kararı verilmiş eşler, aynı konutta yaşamayan kardeşler, amaca, dayı, hala, teyze, yeğen veya ikinci dereceye kadar kayın hısımları arasında işlenmesi halinde ilgili akraba hakkında şikayet üzerine ½ oranında **ceza indirimi** yapılır.

**Gasp suçunda** olduğu gibi burdaki tüm suçlarda  da suç konusu malın kısmen geri verilmesi veya kısmen tazmin edilmesi halinde ceza indirimi uygulanabilmesi için mağdurun indirime rıza göstermesi gerekir. Mahkemede hüküm verildikten sonra **etkin pişmanlık nedeniyle ceza indirimi**nden yararlanılamaz.


####3-) Kullanmak için Uyuşturuca Satın Alma, Satma, Kabul Etme, Uyuşturucu Madde Bulundurma ve Kullanmak Suçlarında Etkin Pişmanlık ve Ceza İndirimi (TCK 192)


Uyuşturucu madde ticareti veya imali suçunu işleyen şahıs, suç resmi kurumlar tarafından öğrenilmeden diğer suç ortaklarını ve uyuşturucu maddelerin saklandığı yeri veya imal edildiği yeri yetkili mercilere bildirirse, suç ortakları ı veya uyuşturucu madde yakalandığı takdirde hakkında cezaya hükmolunmaz. Görüldüğü üzere TCK bu suçlarda soruşturma öncesine gitmiş, daha soruşturma başlamadan failin **etkin pişmanlık** göstermesi halinde cezalandırılmamasının yolunu açmıştır.

**Kullanmak için uyuşturucu madde satın alma, kullanmak için uyuşturucu madde bulundurma suçları**nda da sanık uyuşturucu maddeyi nerden, kimden, ne şekilde aldığını resmi makamlar öğrenmeden önce bildirirse, uyuşturucu maddenin veya faillerin yakalanmasını kolaylaştırdığı takdirde hakkında ceza verilmez.

Yukarıda belirttiğimiz suçlar ortaya çıktıktan sonra, yani resmi makamlar haber aldıktan sonra, bu suçların ortaya çıkmasına ve suçları işleyenlerin yakalanmasına gönüllü olarak yardım eden kişiler hakkında yardımın niteliğine göre **etkin pişmanlık** hükümleri gereği ¼ ile ½ oranında **ceza indirimi** yapılır.

**Uyuşturucu madde kullanan kişi,** hakkında satın alma, kullanma veya bulundurma suçlarından soruşturma başlatılmadan önce resmi makamlara başvurup tedavi edilmesini isterse yine hakkında cezaya hükmolunmaz.

####4-) Hakaret Suçunda Ceza İndirimi


**Hakaret suçunda etkin pişmanlık** hükümlerinin uygulanabileceği bir kanun hükmü yoktur. Ancak bazı koşulların gerçekleşmesi halinde hakaret suçunda **ceza indirimi** almak mümkündür. Hakaret suçu, hakaret edilen kişinin haksız bir fiiline karşılık işlenmişse fail hakkında 1/3’üne kadar ceza indirimi yapılabileceği gibi olayın özelliğine göre faile hiçbir ceza verilmemesi de mümkündür.

**Hakaret suçu,** hakarete uğrayan kişinin faile dönük kasten yaralama fiiline tepki olarak işlenmişse faile ceza verilmez.
**Hakaret suçu** karşılıklı işlenmişse olayın özelliğine göre her iki tarafa veya taraflardan birine 1/3 oranında indirim yapılabileceği gibi ceza verilmemesi de mümkündür.

####5-) Kişiyi Hürriyetinden Yoksun Kılma Suçunda Etkin Pişmanlık ve Ceza İndirimi (TCK md.110)


**Kişiyi hürriyetinden yoksun kılma suçu,** doğrudan kişi özgürlüğünü hedef alan bir suçtur. Bu nedenle **etkin pişmanlık** hükümleri nedeniyle indirimden yararlanmak ancak kişinin özgürlüğünün kısıtlanmasına fail tarafından son verilmesiyle mümkün hale gelir. TCK, kişiyi hürriyetinden yoksun kılma suçunu işleyen failin, bu suç nedeniyle soruşturma başlamadan mağdurun şahsına zararı dokunmaksızın onu kendiliğinden güvenli bir yere bırakması halinde, 2/3’ne kadarı oranında **ceza indirimi**nden yararlanmasını öngörmüştür.

####6-) Tehdit Suçunda, Şantaj Suçunda, Konut Dokunulmazlığını İhlal Suçunda Etkin Pişmanlık ve Ceza İndirimi

Tehdit suçunda, şantaj suçunda ve konut dokunulmazlığını ihlal suçunda etkin pişmanlık hükümleri veya ceza indirimi gerektiren özel bir düzenleme kanunda mevcut değildir.

**Etkin pişmanlık nedeniyle ceza indirimi,** birçok suçun ortaya çıkmasına ve suç faillerinin yakalanmasına hizmet ettiği için önemli bir ceza hukuku kurumu olarak kabul edilmektedir. Tüm suçlar açısından böyle bir kurumu uygulamak toplumsal dokuyu bozabilir, maddi gerçeğe ulaşmayı sekteye uğratabileceği gibi yanlış kişilere ceza everilmesine de yol açabilir. Bu nedenle **etkin pişmanlık** hükümleri uygulanırken suç ve ceza siyaseti toplumun sorunlarına göre belirlenmelidir.

**Avukat Baran Doğan**

